PL 1 De geest is de voorloper van alle dingen, de
geest is hun leider, ze zijn door de geest
geschapen. Als iemand spreekt of handelt met
onzuivere gedachten, volgt lijden dat daardoor is
veroorzaakt, zoals het wiel de hoef van de os
volgt.

			 Dhammapada - 1
%
PL 2 De geest is de voorloper van alle dingen, de
geest is hun leider, ze zijn door de geest
geschapen. Als iemand spreekt of handelt met
zuivere gedachten, volgt geluk dat daardoor is
veroorzaakt, zoals iemands schaduw die hem nooit
verlaat.

			 Dhammapada - 2
%
PL 3 Wie vijandigheid in zich draagt zoals: “Hij
heeft mij beledigd en geslagen, hij heeft mij
verslagen en beroofd.” In hen waarin zulke
gedachten steeds terugkeren, verdwijnt haat nooit.

			 Dhammapada - 3
%
PL 4 Wie geen vijandigheid in zich draagt zoals:
“Hij heeft mij beledigd en geslagen, hij heeft mij
verslagen en beroofd.” In hen waarin zulke
gedachten niet terugkeren, verdwijnt haat.

			 Dhammapada - 4
%
PL 5 In deze wereld wordt haat nooit door haat
overwonnen; haat wordt overwonnen door
vriendschap. Dit is een tijdloze wijsheid.

			 Dhammapada - 5
%
PL 6 Anderen in deze wereld begrijpen niet dat wij
allemaal eens moeten sterven, maar van hen die dat
begrijpen neemt het geruzie af.

			 Dhammapada - 6
%
PL 7 Hij die verblijft bij het aantrekkelijke van
de zintuigen, wiens vermogens ongecontroleerd
zijn, wie in voedsel geen matiging kent, wie
futloos en lui is; zo iemand werpt Mara omver
zoals de wind een zwakke boom omverwerpt.

			 Dhammapada - 7
%
PL 8 Hij die verblijft bij het onaantrekkelijke
van de zintuigen, wiens vermogens goed onder
controle zijn, wie matigheid in voedsel kent, wie
vol vertrouwen is, wie energiek is; zo iemand
werpt Mara niet omver zoals de wind ook niet een
grote rots omverwerpt.

			 Dhammapada - 8
%
PL 9 Iemand die het geverfde gewaad draagt, die
ongezuiverd is van bezoedelingen, geen controle
over zijn emoties heeft en zich de realiteit niet
gewaar is, is het geverfde gewaad niet waardig.

			 Dhammapada - 9
%
PL 10 Maar hij die gezuiverd is van smetten,
zichzelf stevig tot moreel gedrag zet, die rustig
is, controle over zijn emoties heeft en zich de
realiteit gewaar is, is het geverfde gewaad zeker
waardig.

			 Dhammapada - 10
%
PL 11 Dat wat geen waarde heeft wordt gezien als
waardevol, en wat waarde heeft wordt gezien als
zonder waarde. Door het in standhouden van
verkeerde aspiraties, bereiken zij nooit datgene
wat waardevol is.

			 Dhammapada - 11
%
PL 12 Dat wat waarde heeft herkennen zij als
waardevol en het niet waardevolle als het niet
waardevolle. Door het in standhouden van de juiste
aspiraties, bereiken zij datgene wat waardevol is.

			 Dhammapada - 12
%
PL 13 Zoals de regen door een slecht gedekte
woning dringt, zo dringt hartstocht door in een
slecht ontwikkelde geest.

			 Dhammapada - 13
%
PL 14 Zoals de regen nooit door een goed gedekte
woning dringt, zo dringt hartstocht nooit door in
een goed ontwikkelde geest.

			 Dhammapada - 14
%
PL 15 Hier lijdt iemand en in het hiernamaals
lijdt iemand; op beide manieren lijdt degene die
kwaad doet. Iemand lijdt en wordt gekweld wanneer
hij zijn eigen onzuivere wilshandelingen ziet.

			 Dhammapada - 15
%
PL 16 Hier is iemand gelukkig en in het
hiernamaals is iemand gelukkig; op beide manieren
is degene die goed doet gelukkig. Iemand is
gelukkig en verheugt zich wanneer hij zijn eigen
zuivere wilshandelingen ziet.

			 Dhammapada - 16
%
PL 17 Hier brandt iemand en in het hiernamaals
brandt iemand; op beide manieren brandt degene die
kwaad doet. Berouwvol brandt iemand: “ik heb kwaad
begaan”, en nog meer brandt iemand nadat hij naar
een ellendige sfeer is gegaan.

			 Dhammapada - 17
%
PL 18 Hier is iemand gelukkig en in het
hiernamaals is iemand gelukkig; op beide manieren
verheugt zich degene die goed doet. Sereen is hij:
“verdiensten heb ik verricht”, en nog meer
verheugt hij zich nadat hij naar een zegenrijke
sfeer is gegaan.

			 Dhammapada - 18
%
PL 19 Hoewel hij vele heilige teksten reciteert,
is de onachtzame geen beoefenaar. Hij is zoals een
koeienherder die de koeien van een ander telt. In
het monnikschap heeft hij geen enkel aandeel.

			 Dhammapada - 19
%
PL 20 Hoewel hij weinig teksten reciteert, maar
zijn oefening in Dhamma voortzet, als hij vrij van
hartstocht, haat en onwetendheid is, wijsheid
geperfectioneerd heeft, en in de geest goed
bevrijd is, dan heeft hij zeker aandeel in het
monnikschap.

			 Dhammapada - 20
%
PL 21 Oplettendheid is het onsterfelijke pad,
onoplettendheid is het pad naar de dood. Zij die
oplettend zijn sterven niet, maar de onoplettenden
zijn zoals de dood.

			 Dhammapada - 21
%
PL 22 De wijzen die dit herkennen als het kenmerk
van oplettendheid, scheppen behagen in de sferen
van de Edelen en verheugen zich in oplettendheid.

			 Dhammapada - 22
%
PL 23 Volhardend mediteren zij, voortdurend
streven zij krachtig. De standvastigen bereiken
Nibbana, de Onovertrefbare Veiligheid van banden.

			 Dhammapada - 23
%
PL 24 Volhardend en indachtig, zuiver in
handelingen, zorgvuldig in alle activiteiten, een
rechtschapen leven leidend; voor zulk een
oplettend persoon neemt de glorie toe.

			 Dhammapada - 24
%
PL 25 Door vastberadenheid en indachtigheid, door
beteugeling en zelfbeheersing, maakt degene die
wijs is een eiland voor zich dat geen vloedgolf
kan overspoelen.

			 Dhammapada - 25
%
PL 26 Dwaze mensen met weinig verstand, doen zich
tegoed aan onoplettendheid. Maar hij die wijs is,
behoedt oplettendheid en koestert dat als een
grote schat.

			 Dhammapada - 26
%
PL 27 Geef niet toe aan onoplettendheid! Vermijd
(de begeerte naar) zintuiglijke plezieren! De
oplettende en contemplatieve persoon verwerft een
overvloed aan zegen.

			 Dhammapada - 27
%
PL 28 Wanneer een wijs mens onoplettendheid door
oplettendheid heeft verdreven, de toren van
wijsheid standvastig heeft beklommen, overziet
hij, vrij van verdriet, de massa. Hij kijkt op het
verdrietige volk neer, zoals een man op de top van
een berg neerkijkt op hen die beneden zijn.

			 Dhammapada - 28
%
PL 29 Onder de onoplettenden, oplettend. Onder de
slapenden, klaar wakker. Zoals een snel paard een
zwak paard achterlaat, zo wint ook degene met
vlekkenloze wijsheid.

			 Dhammapada - 29
%
PL 30 Oplettendheid wordt altijd door de wijzen
geprezen, onoplettendheid wordt altijd afgekeurd.
Door oplettendheid verwierf Magha het leiderschap
over de deva's.

			 Dhammapada - 30
%
PL 31 De bhikkhu die vreugde vindt in
waakzaamheid, die onachtzaamheid met afkeer
beziet, maakt vorderingen en verteert net zoals
het vuur, alle banden, grove en subtiele.

			 Dhammapada - 31
%
PL 32 De bhikkhu die vreugde vindt in
waakzaamheid, die onachtzaamheid met afkeer
beziet, zal nooit terugvallen. Hij is dicht bij
Nibbana.

			 Dhammapada - 32
%
PL 33 De geagiteerde en wankelende geest is
moeilijk te beteugelen, moeilijk te bedwingen.
Maar iemand met wijsheid maakt hem recht zoals een
pijlmaker een pijl recht maakt.

			 Dhammapada - 33
%
PL 34 Zoals een vis die uit zijn waterrijke
verblijf gehaald is en op het land geworpen is,
net zo spartelt deze geest wanneer Mara's
koninkrijk verlaten wordt.

			 Dhammapada - 34
%
PL 35 De geest is heel moeilijk te beteugelen, hij
is snel, focust zich op alles wat hij wenst. Het
trainen van de geest is goed. De bedwongen geest
brengt geluk.

			 Dhammapada - 35
%
PL 36 De geest is uitermate moeilijk te zien, hij
is buitengewoon subtiel, focust zich op alles wat
hij wil. Iemand die wijs is beschermt de geest.
Een bewaakte geest brengt geluk.

			 Dhammapada - 36
%
PL 37 Grote omzwervingen, geheel alleen ronddolen,
zonder vormen, verborgen in een grot. Zij, die
deze geest beteugelen, zijn vrij van Mara's
banden.

			 Dhammapada - 37
%
PL 38 Van degene met een onstandvastige geest,
iemand die niet de ware Dhamma kent en die een
wankel vertrouwen heeft, neemt wijsheid niet toe.

			 Dhammapada - 38
%
PL 39 Iemand waarvan de geest niet aangetast is,
een geest die ongehavend is, verlaat kwaad en ook
verdiensten. Er is geen angst voor hem die
volledig ontwaakt is.

			 Dhammapada - 39
%
PL 40 Nadat dit lichaam als een vaas van klei is
beschouwd, en deze geest sterk is gemaakt zoals
een versterkte stad, bestrijdt men Mara met het
wapen van wijsheid. Nadat de bescherming is
volbracht, zal er geen zoeker naar een verblijf
zijn.

			 Dhammapada - 40
%
PL 41 Weldra, helaas, zal dit stoffelijk lichaam
gestrekt op de aarde liggen. Veronachtzaamd,
zonder bewustzijn, net zoals een stuk nutteloos
rot hout.

			 Dhammapada - 41
%
PL 42 Wat de ene bandiet de andere bandiet
aandoet, of haters degene aandoen die zij haten;
de slecht gerichte geest veroorzaakt bij iemand
inderdaad veel meer schade.

			 Dhammapada - 42
%
PL 43 Wat iemands moeder, wat iemands vader, wat
een bloedverwant ook zal doen; een goed
gedisciplineerde geest, kan iemand inderdaad meer
goed doen.

			 Dhammapada - 43
%
PL 44 Wie zal deze aarde begrijpen, de wereld van
Yama en die van de goden? Wie zal deze goed
onderwezen Dhamma begrijpen zoals de
bloemenkransmaker zijn bloemen selecteert?

			 Dhammapada - 44
%
PL 45 Iemand die getraind is, begrijpt deze aarde,
de wereld van Yama, en die van de goden. Iemand
die getraind is begrijpt de goed verkondigde
Dhamma zoals de bloemenkransmaker die vakkundig is
in het selecteren van bloemen.

			 Dhammapada - 45
%
PL 46 Nadat je dit lichaam als schuim hebt
beschouwd, wanneer je ontwaakt bent tot zijn
illusionaire aard en Mara's bloemenpijlen
vernietigd hebt, ga je voorbij de visie van de
koning van de dood.

			 Dhammapada - 46
%
PL 47 Iemand met een gehechte geest, die alleen
maar de bloemen der geneugten verzamelt, wordt
door de dood gegrepen en meegenomen, zoals een
grote vloedgolf een slapend dorp wegvaagt.

			 Dhammapada - 47
%
PL 48 Iemand met onverzadigbare verlangens, die
alleen maar de bloemen der geneugten verzamelt,
iemand met een gehechte geest, wordt door de dood
onder zijn betovering gebracht.

			 Dhammapada - 48
%
PL 49 Zoals de bij in een bloem honing verzamelt
zonder de kleur of de geur te beschadigen, zo moet
een wijze door het dorp gaan.

			 Dhammapada - 49
%
PL 50 Zoek niet in een ander naar fouten, naar wat
gedaan is en wat niet gedaan is, maar onderzoek
wat jezelf gedaan hebt en niet gedaan hebt.

			 Dhammapada - 50
%
PL 51 Zoals een verleidelijke bloem die
schitterend is, maar zonder geur, zo vruchteloos
zijn goed gesproken woorden van iemand die er niet
naar handelt.

			 Dhammapada - 51
%
PL 52 Zoals een verleidelijke bloem die
schitterend is, en heerlijk ruikt, zo vruchtbaar
zijn goed gesproken woorden van iemand die er naar
handelt.

			 Dhammapada - 52
%
PL 53 Zoals van veel bloemen, veel bloemkransen
kunnen worden gemaakt, zo moet door een sterveling
veel goede daden worden verricht.

			 Dhammapada - 53
%
PL 54 De geur van bloemen gaat alleen met de wind
mee, zoals de geur van sandelhout, jasmijn of
lavendel. Maar de geur van deugdzaamheid gaat
zelfs tegen de wind in. De geur van een deugdzaam
mens doordringt alle richtingen.

			 Dhammapada - 54
%
PL 55 De geur van sandelhout, lavendel, lotus en
jasmijn; van al deze heerlijke geuren is de
heerlijke geur van deugdzaamheid de meest verheven
geur.

			 Dhammapada - 55
%
PL 56 Slechts een klein beetje is de geur van
lavendel en sandelhout, maar de geur van de
deugdzamen stijgt hoog op onder de deva's.

			 Dhammapada - 56
%
PL 57 Degenen met perfecte deugdzaamheid, zij die
een leven leiden in oplettendheid en bevrijd zijn
door volmaakte kennis; hun pad kan Mara niet
kennen.

			 Dhammapada - 57
%
PL 58 Langs de weg, waar afval op een hoop
geworpen is, daar kan een lotus groeien, en geurig
en aangenaam voor de geest zijn.

			 Dhammapada - 58
%
PL 59 Op dezelfde wijze, schittert de leerling van
de Samma Sambuddha met stralende wijsheid boven de
blinde wereldlingen, die als afval zijn geworden,
uit.

			 Dhammapada - 59
%
PL 60 Lang is de nacht voor hem die niet in slaap
kan komen. Lang is een mijl voor hem die vermoeid
is. Lang is samsara voor dwazen, zij die de ware
Dhamma niet kennen.

			 Dhammapada - 60
%
PL 61 Als iemand geen metgezel kan vinden die
beter is dan hijzelf of zijn gelijke, dan kan men
beter alleen blijven. Want met dwazen omgaan
levert geen voordeel op.

			 Dhammapada - 61
%
PL 62 Ik heb zonen, ik heb rijkdom, op die
manier maakt de dwaas zich zorgen. Hijzelf is niet
eens van hemzelf, hoe dan wel zonen en rijkdom?

			 Dhammapada - 62
%
PL 63 Als iemand zijn dwaasheid inziet, dan is die
dwaas een wijs persoon. Maar de dwaas die zichzelf
wijs waant, wordt terecht een dwaas genoemd.

			 Dhammapada - 63
%
PL 64 Hoewel een dwaas een leven lang nauw
verbonden kan zijn met een wijze, zal hij de
Dhamma niet kennen, zoals een lepel de smaak van
soep niet proeft.

			 Dhammapada - 64
%
PL 65 Hoewel een intelligent persoon slechts een
moment verbonden kan zijn met een wijze, kan hij
de Dhamma onmiddellijk begrijpen, zoals de tong
(onmiddellijk) de smaak van soep proeft.

			 Dhammapada - 65
%
PL 66 Dwazen met een zwak onderscheidingsvermogen
zijn als vijanden voor zichzelf, want zij begaan
slechte daden die slechte gevolgen hebben.

			 Dhammapada - 66
%
PL 67 Die daden zijn niet goed, daden waarvan men
spijt krijgt, waarvan men de gevolgen met huilen
en een betraand gezicht ervaart.

			 Dhammapada - 67
%
PL 68 Maar die daden zijn goed, daden waarvan men
geen spijt krijgt, waarvan men de gevolgen met
blijheid en een vreugdevolle geest ervaart.

			 Dhammapada - 68
%
PL 69 Wanneer slechte daden nog niet tot rijping
zijn gekomen, beschouwt de dwaas die daden als
honing. Maar wanneer het kwaad rijpt, dan lijdt de
dwaas.

			 Dhammapada - 69
%
PL 70 Een dwaas kan eens per maand met de punt van
een grassprietje zijn voedsel tot zich nemen, toch
is hij geen zestiende deel waard van hem die de
Dhamma kent.

			 Dhammapada - 70
%
PL 71 Zoals melk niet onmiddellijk stremt, zo zijn
kwade daden die begaan zijn. Al smeulend vervolgen
ze de dwaas zoals vonken die met as bedekt zijn.

			 Dhammapada - 71
%
PL 72 Wat door de dwaas is geleerd, draagt bij tot
zijn nadeel. Zijn betere karakter is vernietigd en
zijn intelligentie is verstrooid.

			 Dhammapada - 72
%
PL 73 Voor erkenning wenst een dwaas voorrang
onder de monniken, leiderschap in kloosters en
eerbetoon van andere families.

			 Dhammapada - 73
%
PL 74 Laat lekenvolgelingen en monniken denken:
“Dat dit door mij is gedaan, of het nu grote of
kleine werken zijn. Laat hen afhankelijk van mij
zijn.” Zo is de intentie van de dwaas; zijn
begeerte en eigendunk nemen toe.

			 Dhammapada - 74
%
PL 75 Het ene pad leidt naar wereldse winst, een
ander pad leidt naar Nibbana. De monnik die dit
duidelijk begrijpt, de ware volgeling van de
Boeddha, moet zich niet wentelen in aangeboden
giften, maar zich in plaats daarvan toewijden in
afzondering.

			 Dhammapada - 75
%
PL 76 Als iemand een wijs man ontmoet die zijn
gebreken opspoort en zijn afkeuring hierover te
kennen geeft, dan is dit iemand die een verborgen
schat openbaart; met zulk een wijze moet iemand
omgaan. In zo'n gezelschap wordt iemand verrijkt
en gaat er nooit op achteruit.

			 Dhammapada - 76
%
PL 77 Hem aansporen, hem instrueren, en iemand
doen afbuigen van asociaal gedrag. Inderdaad, zo
iemand is geliefd bij de goede mensen, maar niet
geliefd bij de slechten.

			 Dhammapada - 77
%
PL 78 Kom niet in de nabijheid van slechte
vrienden, zoek geen toevlucht in schurken. Breng
je tijd door met edele vrienden, ga met edele
mensen om die beter zijn.

			 Dhammapada - 78
%
PL 79 Gelukkig is hij die de Dhamma indrinkt, met
een hart dat zuiver en rustig is. Zo'n wijze
verheugt zich steeds in de Dhamma welke door de
Edelen van geest verklaard is.

			 Dhammapada - 79
%
PL 80 Bouwers van irrigatiewerken leiden het
water; pijlmakers vormen de pijlschachten;
timmerlieden bewerken het hout, en zij die wijs
zijn oefenen zich in zelfbeheersing.

			 Dhammapada - 80
%
PL 81 Zoals een grote rots niet beweegt door de
wind, zo blijven de wijzen onwrikbaar door zowel
lof als kritiek.

			 Dhammapada - 81
%
PL 82 Zoals een diepe oceaan heel helder en kalm
is, zo worden de wijzen die de Dhamma hebben
gehoord, mentaal gezuiverd.

			 Dhammapada - 82
%
PL 83 De edelen verzaken alles. Zij die vredig
zijn praten niet over verlangen naar zintuiglijke
geneugten. En wanneer zij door geluk of pijn
getroffen worden, is er noch neerslachtigheid noch
uitgelatenheid bij hen te zien.

			 Dhammapada - 83
%
PL 84 Noch voor zijn eigen voordeel noch voor het
voordeel van anderen, verlangt hij naar kinderen,
rijkdom of landgoed. Hij verlangt niet naar het
onrealistische gewin voor zichzelf. Zo iemand
wordt een deugdzaam, wijs en rechtschapen mens.

			 Dhammapada - 84
%
PL 85 Onder de mensen zijn er maar weinigen die de
Andere Kant bereiken; de meeste onder de mensheid
snellen langs deze oever heen en weer.

			 Dhammapada - 85
%
PL 86 Maar zij die de Dhamma beoefenen,
overeenkomstig de goed verkondigde Dhamma,
verlaten de heerschappij van de dood die zo
moeilijk te verlaten is; zij zullen oversteken
naar de Andere Kant.

			 Dhammapada - 86
%
PL 87 Na het verlaten van bezoedelde visies, moet
de wijze het zuivere cultiveren nadat hij van het
huislijke naar het thuisloze is gegaan, en zich in
afzondering onthechten.

			 Dhammapada - 87
%
PL 88 Laat hen verlangen naar die bijzondere
verrukking, het verlaten van zintuiglijkheid,
niets bezittend zijn. Zulke wijzen zuiveren
zichzelf van alle bezoedelingen van de geest.

			 Dhammapada - 88
%
PL 89 Zij die de factoren die tot verlichting
leiden, volledig ontwikkeld hebben, schuwen de
tendens van vastklampen en beleven vreugde in het
opgeven van gehechtheid. Zij, die zonder
bezoedelingen zijn, de stralenden, hebben reeds in
deze wereld Nibbana verwerkelijkt.

			 Dhammapada - 89
%
PL 90 Met de reis beëindigd en zonder verdriet,
van alles volledig vrij. In hem die alle banden
heeft opgegeven, wordt de angst van hartstocht
niet gevonden.

			 Dhammapada - 90
%
PL 91 Zij die indachtig zijn spannen zich in. In
geen enkele woonplaats zien zij vreugde. Zoals
zwanen hun meer achterlaten, laten zij hun
verblijfplaatsen achter.

			 Dhammapada - 91
%
PL 92 Zij die niet vergaren, die volledig begrip
hebben van de aard van voedsel (ahara), hebben als
hun gebied het objectloze en de leegte van
perfecte vrijheid. Zoals vogels die in de lucht
vliegen, is hun gang moeilijk te bespeuren.

			 Dhammapada - 92
%
PL 93 Van hen wiens bezoedelingen zijn vernietigd,
die niet gehecht zijn aan wat voor soort voedsel
(ahara) dan ook, hebben als hun gebied het
objectloze en de leegte van perfecte vrijheid.
Zoals vogels die in de lucht vliegen, is hun gang
moeilijk te bespeuren.

			 Dhammapada - 93
%
PL 94 Wiens zintuigen gekalmeerd zijn zoals
strijdrossen door de paardentemmer goed getraind
zijn, die geen vooroordelen heeft en onbezoedeld
is; zulk een persoon is zelfs door de goden
geliefd.

			 Dhammapada - 94
%
PL 95 Iemand van goed gedrag is als de aarde,
veilig en niet ontstemd, hij is als een pilaar van
een stadspoort, als een moddervrij meer. Voor
iemand die zo is, zijn er geen ronden van
geboorten en dood meer.

			 Dhammapada - 95
%
PL 96 Vredig is zijn geest. Vredig is zijn spraak.
Vredig zijn zijn daden. Perfect in de kennis van
vrijheid, zo iemand is uiterst vredig.

			 Dhammapada - 96
%
PL 97 Zonder verkeerd geloof, het
ongeconditioneerde kennende, de banden
uiteindelijk verbroken, elke gelegenheid tot
wedergeboorte vernietigd en begeerte opgegeven.
Hij is inderdaad een edel persoon.

			 Dhammapada - 97
%
PL 98 Of het in dorpen of wouden is, in valleien
of op heuvels—overal waar Arahats verblijven, daar
is de aarde bijzonder bekoorlijk.

			 Dhammapada - 98
%
PL 99 Aangenaam zijn de wouden. Waar het gewone
volk geen genoegen in beleeft, daar scheppen de
hartstochtenlozen behagen in. Want zij zijn geen
plezierzoekers.

			 Dhammapada - 99
%
PL 100 Uitdrukkingen kunnen samengesteld zijn uit
duizend nietsbetekenende woorden, maar veel beter
is één betekenisvol woord waardoor men kalmeert.

			 Dhammapada - 100
%
PL 101 Gedichten kunnen samengesteld zijn uit
duizend nietsbetekenende verzen, maar veel beter
is één betekenisvol vers waardoor men kalmeert.

			 Dhammapada - 101
%
PL 102 Iemand kan honderd verzen opzeggen die
samengesteld zijn uit nietsbetekenende woorden,
maar veel beter is één betekenisvol Dhamma-woord
waardoor men kalmeert.

			 Dhammapada - 102
%
PL 103 Iemand kan duizend maal duizend mensen in
de strijd overwinnen, maar degene die zichzelf
overwint is de grootste overwinnaar op elk
slagveld.

			 Dhammapada - 103
%
PL 104 De overwinning op jezelf is groter dan de
overwinning op anderen. Zulk iemand die zijn eigen
zelf overwonnen heeft, is altijd beteugeld in
gedrag.

			 Dhammapada - 104
%
PL 105 Noch een deva, noch een gandhabba, noch
Mara samen met Brahma, kan de overwinning van zulk
een persoon teniet doen.

			 Dhammapada - 105
%
PL 106 Iemand kan maand na maand, honderd jaren
lang duizend offers brengen, maar als iemand
slechts één moment eerbied betuigt aan degene met
een ingetoomde en gedisciplineerde geest, dan is
zulk een eerbetoon veel beter dan een eeuw lang
offers brengen.

			 Dhammapada - 106
%
PL 107 Iemand kan honderd jaren lang het vuur in
het woud aanbidden, maar als iemand slechts één
moment eerbied betuigt aan degene met een
ingetoomde en gedisciplineerde geest, dan is zulk
een eerbetoon veel beter dan een eeuw lang het
vuur aanbidden.

			 Dhammapada - 107
%
PL 108 In deze wereld kan iemand verdiensten
nastreven door kleine of grote offergaven te
brengen, of door zelfs een heel jaar lang
offergaven te brengen. Maar dat alles is nog geen
vierde deel van wanneer men eerbied betuigt aan
een persoon die recht door zee is, hetgeen veel
edeler is.

			 Dhammapada - 108
%
PL 109 Voor iemand met een respectvol karakter,
die altijd de Eerwaarden vereert, daarvan nemen de
volgende kwaliteiten toe: de lengte van het leven,
schoonheid, geluk en kracht.

			 Dhammapada - 109
%
PL 110 Iemand kan honderd jaren leven in dwaasheid
en ongeordendheid van geest, maar één enkele
levensdag van iemand die deugdzaam en meditatief
is, is veel beter.

			 Dhammapada - 110
%
PL 111 Iemand kan honderd jaren leven in dwaasheid
en ongeordendheid van geest, maar één enkele
levensdag van iemand die wijs en meditatief is, is
veel beter.

			 Dhammapada - 111
%
PL 112 Iemand kan honderd jaren leven in luiheid
en zwakke inspanning, maar één enkele levensdag
van iemand die inspanning ontwikkelt, is veel
beter.

			 Dhammapada - 112
%
PL 113 Ofschoon iemand honderd jaren kan leven en
niet het opkomen en vergaan (van dingen) ziet, dan
is één levensdag veel beter als men het opkomen en
vergaan wel ziet.

			 Dhammapada - 113
%
PL 114 Iemand kan honderd jaren leven en het
Doodloze niet zien, maar één enkele levensdag van
iemand die het Doodloze wel ziet, is veel beter.

			 Dhammapada - 114
%
PL 115 Iemand kan honderd jaren leven en de
Verheven Dhamma niet zien, maar één enkele
levensdag van iemand die de Verheven Dhamma wel
ziet, is veel beter.

			 Dhammapada - 115
%
PL 116 Haast jezelf om het goede te doen en
controleer je geest op kwade zaken. Iemand die
traag is om het goede te doen, van hem beleefd
zijn geest vreugde in het kwade.

			 Dhammapada - 116
%
PL 117 Als iemand een kwade daad heeft begaan, doe
dat dan niet wederom. Wens niet om dat nogmaals te
doen, want kwaad leidt tot lijden.

			 Dhammapada - 117
%
PL 118 Als iemand een verdienstelijke daad heeft
verricht, doe dat dan wederom. Wens om dat
nogmaals te doen, want verdienstelijke daden
leiden tot geluk.

			 Dhammapada - 118
%
PL 119 Zolang kwade daden niet tot rijping komen
beschouwt degene die kwaad doet, dit als het
goede. Maar wanneer kwade daden tot rijping komen,
dan beschouwt de zondaar de ware natuur van het
kwade.

			 Dhammapada - 119
%
PL 120 Zolang goede daden niet tot rijping komen
beschouwt zelfs degene die goed doet, dit als het
kwade. Maar wanneer goede daden tot rijping komen,
dan beschouwt degene die goed doet dit als
werkelijk goed.

			 Dhammapada - 120
%
PL 121 Denk niet aldus lichtjes over het kwade:
“Dit heeft geen gevolgen voor mij”, want ook door
het vallen van waterdruppels wordt een waterkan
gevuld. De dwaas vult zichzelf met het kwade; hij
verzamelt het beetje bij beetje.

			 Dhammapada - 121
%
PL 122 Denk niet aldus lichtjes over het goede:
“Dit heeft geen gevolgen voor mij”, want ook door
het vallen van waterdruppels wordt een waterkan
gevuld. De heilige vult zichzelf met het goede;
hij verzamelt het beetje bij beetje.

			 Dhammapada - 122
%
PL 123 Zoals een koopman met veel weelde maar met
weinig bewaking, een gevaarlijk pad vermijdt, zo
vermijdt hij volledig het kwaad, net zoals hij als
liefhebber van het leven, gif vermijdt.

			 Dhammapada - 123
%
PL 124 Als er geen wond in een hand is, dan kan er
gif in gedragen worden. Het gif dringt niet binnen
als iemand geen wonden in zijn hand heeft. Op
dezelfde manier zijn er geen kwade gevolgen voor
iemand die geen kwaad begaat.

			 Dhammapada - 124
%
PL 125 Wie zich vergrijpt aan iemand die
smetteloos is, die zuiver is, die zonder
bezoedelingen is, op die dwaas valt het kwaad
terug zoals stof dat tegen de wind in geworpen is.

			 Dhammapada - 125
%
PL 126 Sommigen worden geboren in de baarmoeder,
kwaaddoeners komen in de hel tot leven, weldoeners
gaan naar de hemelen, zij die zonder bezoedelingen
zijn verwerven het totale Nibbana.

			 Dhammapada - 126
%
PL 127 Noch in de lucht, noch midden in de oceaan,
noch door te verblijven in een berggrot; nergens
is die plaats op aarde te vinden, waar iemand vrij
is van zijn kwade daden.

			 Dhammapada - 127
%
PL 128 Noch in de lucht, noch midden in de oceaan,
noch door te verblijven in een berggrot; nergens
is die plaats op aarde te vinden, waar iemand aan
de dood kan ontsnappen.

			 Dhammapada - 128
%
PL 129 Allen beven bij geweld, allen vrezen de
dood. Vergelijk anderen met jezelf en dood niet en
zet anderen niet aan tot doden.

			 Dhammapada - 129
%
PL 130 Allen beven bij geweld, allen hebben het
leven lief. Vergelijk anderen met jezelf en dood
niet en zet anderen niet aan tot doden.

			 Dhammapada - 130
%
PL 131 Wie dan ook letsel met geweld toebrengt aan
wezens die gelukkig willen zijn, zal—als een wezen
dat zelf gelukkig wil zijn—in zijn volgende
geboorte ook geen geluk voor zichzelf verwerven.

			 Dhammapada - 131
%
PL 132 Wie dan ook geen letsel met geweld
toebrengt aan wezens die gelukkig willen zijn,
zal—als een wezen dat zelf gelukkig wil zijn—in
zijn volgende geboorte ook geluk voor zichzelf
verwerven.

			 Dhammapada - 132
%
PL 133 Spreek geen harde woorden tot anderen, want
ter vergelding komen harde woorden terug.
Twistgesprekken strekken inderdaad tot lijden,
want je neemt deel aan veel aanvallen.

			 Dhammapada - 133
%
PL 134 Als je, zoals een gebroken gong, nooit (een
geluid) terugkaatst, dan zijn twistgesprekken geen
deel van jou. Dit is de verwerkelijking van
Nibbana.

			 Dhammapada - 134
%
PL 135 Zoals de koeherders hun vee met geweld
vooruitdrijven om het vee te laten grazen, zo
drijven ouderdom en dood het leven uit alle
wezens.

			 Dhammapada - 135
%
PL 136 Als een dwaas slechte daden begaat, kent
hij de gevolgen er niet van. Zulk kamma verbrand
de onwijze persoon als iemand die door vuur wordt
verschroeid.

			 Dhammapada - 136
%
PL 137 Wie een geweldloze geweld aandoet, wie de
onschuldige slecht behandelt, komt snel tot een
van deze tien toestanden: (...)

			 Dhammapada - 137
%
PL 138 (...) hevige pijn vanwege ontbering,
verwonding van het lichaam, een ernstige ziekte,
of gestoordheid van geest (...)

			 Dhammapada - 138
%
PL 139 (...) problemen met koningen,
beschuldigingen, het verlies van verwanten,
vernietiging van weelde (...)

			 Dhammapada - 139
%
PL 140 (...) of zijn huizen branden door een
vuurzee af. En wanneer het lichaam tot zijn einde
komt, wordt die onwijze, kwade persoon in de hel
geboren.

			 Dhammapada - 140
%
PL 141 Noch naaktlopen, noch geklit (ongewassen)
haar, noch het lichaam met modder besmeuren, noch
vasten, noch het slapen op de kale grond, noch
boetedoening door lange tijd in hurkzit te zitten,
noch zweten, noch het lichaam bevuilen (met stof),
kan een sterveling zuiveren zolang hij door
twijfel overmand is.

			 Dhammapada - 141
%
PL 142 Een persoon kan aantrekkelijk gekleed zijn,
maar pas als hij vreedzaam leeft, kalm is,
beteugeld is, overtuigd is van het heilige leven,
voor alle wezens elke soort van geweld opzij
gelegd heeft, is zo iemand een waar priester, een
waar asceet, een waar monnik.

			 Dhammapada - 142
%
PL 143 Waar in de wereld wordt iemand gevonden die
door schaamte het kwade vermijdt, zoals een goed
getraind paard de zweep vermijdt?

			 Dhammapada - 143
%
PL 144 Ben zoals een goed getraind paard dat met
de zweep onder controle wordt gehouden: ijverig,
door diep zelfvertrouwen, door deugdzaamheid, door
volharding, door mentale zelfbeheersing, door
onderzoek naar ervaringen, door helder gewaarzijn,
door zelfbeschouwing: zo laat je dit grote lijden
achter je!

			 Dhammapada - 144
%
PL 145 Bouwers van irrigatiewerken leiden het
water; pijlmakers vormen de pijlschachten;
timmerlieden bewerken het hout, en zij die van
goed gedrag zijn oefenen zich in zelfbeheersing.

			 Dhammapada - 145
%
PL 146 Als je constant brand, wat valt er dan nog
te lachen, welke vreugde is er dan? Als je omhuld
bent door de duisternis, waarom zou je dan niet
een licht zoeken?

			 Dhammapada - 146
%
PL 147 Zie dit mooie lichaam, een massa zweren,
overeind gehouden door vele beenderen, door velen
als iets volmaakts beschouwt, maar (het is)
aangetast door ziekten. Want niets is stabiel,
niets is blijvend.

			 Dhammapada - 147
%
PL 148 Dit lichaam is helemaal afgeleefd, het is
een nest met ziekten. Deze massa viezigheid valt
makkelijk uiteen, want het leven eindigt in de
dood.

			 Dhammapada - 148
%
PL 149 Deze grijs getinte beenderen, die als in de
herfst uiteenvallen, die als lange witte
kalebassen zijn; wie heeft daar nog, na deze
gezien te hebben, nog verlangen naar?

			 Dhammapada - 149
%
PL 150 Deze stad is opgebouwd uit beenderen, het
is bepleisterd met vlees en bloed. Binnenin zijn
verval en dood opgeslagen, (verkeerde) trots en
eigendunk.

			 Dhammapada - 150
%
PL 151 Zelfs mooie koninklijke rijtuigen
verrotten. Evenzo vergaat het lichaam. Maar de
ervaring van de edele persoon vergaat nooit. De
buitengewoon gedisciplineerden verkondigen dit
zonder twijfel aan de goede mensen.

			 Dhammapada - 151
%
PL 152 Net zoals de ouderdom van een stier
toeneemt, zo is het ook met de man van weinig
kennis: zijn spieren nemen toe, maar niet zijn
wijsheid.

			 Dhammapada - 152
%
PL 153 Gedurende vele geboorten in samsara heb ik
verwoed gezocht naar de bouwer van dit huis, maar
niet gevonden. Het herhaaldelijk geboren worden,
is vol met lijden.

			 Dhammapada - 153
%
PL 154 O bouwer van dit huis, nu heb ik je gezien!
Jij zult nooit meer een huis bouwen. Al jouw
balken zijn vernietigd, al jouw dakspanten zijn
afgebroken! De geest heeft het Ongeconditioneerde
bereikt, het ophouden van de begeerte is bereikt!

			 Dhammapada - 154
%
PL 155 Zij die niet een edel leven hebben geleid,
zij die in hun jeugd geen weelde hebben vergaard,
kwijnen weg als oude reigers langs een leeg gevist
meer.

			 Dhammapada - 155
%
PL 156 Zij die niet een edel leven hebben geleid,
zij die in hun jeugd geen weelde hebben vergaard,
zij kwijnen weg als afgeschoten pijlen, en
verlangen naar het verleden.

			 Dhammapada - 156
%
PL 157 Als iemand zichzelf liefheeft, dan is
bescherming de beste beveiliging. Iemand die wijs
is, is gewaar dat hij in minstens één van de drie
fasen van zijn leven deugdzaamheid moet aanleren.

			 Dhammapada - 157
%
PL 158 Eerst moet men zichzelf vestigen in wat
goed is. Pas dan kan men anderen onderwijzen. Op
die manier valt de wijze niets te verwijten.

			 Dhammapada - 158
%
PL 159 Wat iemand anderen onderwijst, zo moet
iemand ook zichzelf gedragen. Het is de volledig
gedisciplineerde persoon die anderen discipline
kan bijbrengen. Jezelf beteugelen is inderdaad
moeilijk.

			 Dhammapada - 159
%
PL 160 Iemand is zijn eigen redder; wie anders kan
dat zijn? Door jezelf goed te trainen, verkrijg je
een redder die moeilijk te verkrijgen is.

			 Dhammapada - 160
%
PL 161 Kwade daden worden door iemand zelf begaan,
zij worden geboren uit hemzelf en voortgebracht
door hemzelf. Door het kwaad wordt de onwijze
geplet, zoals de diamant de hardste edelsteen
plet.

			 Dhammapada - 161
%
PL 162 Iemand met een zeer slecht gedrag, doet
zichzelf aan wat zijn vijanden hem wensen, precies
zoals de Maluva klimplant een Sala boom verstikt.

			 Dhammapada - 162
%
PL 163 Wat slecht en schadelijk is voor jezelf, is
makkelijk te doen. Maar wat goed en voordelig is,
dat is bijzonder moeilijk om te doen.

			 Dhammapada - 163
%
PL 164 Een onwetend persoon die vanwege verkeerde
inzichten de weg verspert naar het onderwijs van
de arahats, van edele personen die een
rechtvaardig leven leiden—zijn daad is als de
vruchten van de bamboe welke tot zelfvernietiging
strekken.

			 Dhammapada - 164
%
PL 165 Door iemand zelf worden kwade daden begaan,
iemand bezoedelt zichzelf. Door iemand zelf worden
geen kwade daden begaan, iemand zuivert zichzelf.
Zuiverheid en onzuiverheid is afhankelijk van
iemand zelf. Niemand kan een ander zuiveren.

			 Dhammapada - 165
%
PL 166 Laat iemand niet het welzijn van anderen
verwaarlozen, hoe groot dat ook is. Maar men moet
zich vooral bewust zijn van zijn eigen welzijn en
daar aandacht aan besteden.

			 Dhammapada - 166
%
PL 167 Ontwikkel geen verkeerde manier van leven,
leid geen onoplettend leven. Buig niet af naar
verkeerde inzichten, wees geen wereldaanhanger.

			 Dhammapada - 167
%
PL 168 Ontwaak tot de realiteit, wees niet
begoocheld. Leef correct volgens de Dhamma. Iemand
die realistisch leeft, is gelukkig in deze wereld
en in de volgende.

			 Dhammapada - 168
%
PL 169 Beoefen op correcte wijze de Dhamma, houd
geen slechte koersen aan. Iemand die realistisch
leeft, is gelukkig in deze wereld en in de
volgende.

			 Dhammapada - 169
%
PL 170 Precies zoals in een luchtbel een
luchtspiegeling wordt gezien, zo moet de wereld
worden gezien. Als je de dingen zo bekijkt, dan
zal de koning van de dood je niet zien.

			 Dhammapada - 170
%
PL 171 Kom, zie deze wereld als een gedecoreerd
koninklijk rijtuig waar dwazen voor hun gemak op
leunen. Zij die de realiteit gewaar zijn, hechten
er niet aan.

			 Dhammapada - 171
%
PL 172 Wie voorheen begoocheld was, maar later
ontgoocheld, verlicht deze wereld zoals de maan
wanneer die bevrijd wordt van donkere wolken.

			 Dhammapada - 172
%
PL 173 Iemand die zijn slechte daden met goede
daden compenseert, verlicht deze wereld zoals de
maan wanneer die bevrijd wordt van donkere wolken.

			 Dhammapada - 173
%
PL 174 Deze wereldse mensen zijn blind. Slechts
weinigen zijn capabel om goed te zien. Zoals
slechts weinig vogels ontsnappen aan een net, zo
zijn er slechts enkelen die naar zegenrijke sferen
gaan.

			 Dhammapada - 174
%
PL 175 Zwanen vliegen in het pad van de zon. Zij
met psychische krachten gaan door de lucht, na
Mara en zijn leger te hebben overwonnen. De wijzen
bewegen zich van de wereld.

			 Dhammapada - 175
%
PL 176 Iemand die niet waarheidsgetrouw is, iemand
die leugens spreekt, iemand die andere werelden
ontkent; voor hem is er geen kwaad waartoe hij
niet in staat is.

			 Dhammapada - 176
%
PL 177 Vrekken gaan niet naar de hemelse sferen,
dwazen juichen grootmoedigheid nooit toe, maar
iemand met wijsheid verheugt zich daarover bij het
geven en zal gelukkig zijn in toekomstige levens.

			 Dhammapada - 177
%
PL 178 Om de enige koning over de hele aarde te
zijn; dan verder naar de hemelse sferen gaan; dan
heerschappij over alle werelden hebben. Maar de
vruchten van de in de stroom getredene is veel
beter.

			 Dhammapada - 178
%
PL 179 De Boeddha, die geen spoor achterlaat,
wiens gezichtsveld onbegrensd is; zijn overwinning
kan door niemand in deze wereld ooit ongedaan
gemaakt worden. Geen enkele andere bezoedelingen
zullen volgen. Via welk pad denk je hem dan nog te
kunnen verleiden?

			 Dhammapada - 179
%
PL 180 De Boeddha, die geen spoor achterlaat,
wiens gezichtsveld onbegrensd is; in hem is geen
gevangennemende, vergiftigachtige begeerte die
iemand op een dwaalspoor zet. Via welk pad denk je
hem dan nog te kunnen verleiden?

			 Dhammapada - 180
%
PL 181 De edelen zijn altijd meditatief, zij
vinden vreugde in de kalmte van verzaking. Die
perfecte Boeddha's zijn altijd waakzaam. Zelfs de
deva's vereren hen.

			 Dhammapada - 181
%
PL 182 Menselijke geboorte is moeilijk te
verkrijgen. Het leven van stervelingen is
moeilijk. Moeilijk en zeldzaam is het om de Dhamma
te horen. Zeldzaam is de verschijning van
Boeddha's.

			 Dhammapada - 182
%
PL 183 Het vermijden van al het kwaad, altijd het
goede doen en de eigen geest zuiveren; dit is de
Leer van alle Boeddha's.

			 Dhammapada - 183
%
PL 184 Voortdurende verdraagzaamheid is de hoogste
ascese. Nibbana is het hoogste, zeggen de
Boeddha's. Iemand die anderen pijn doet is geen
ware monnik, noch een ware verzaker wanneer hij
anderen kleineert.

			 Dhammapada - 184
%
PL 185 Niet verachten, geen pijn doen, beheerst
zijn overeenkomstig de kloosterlijke discipline,
matigheid in voedsel en het streven met een
verheven geest; dit is de Leer van alle Boeddha's.

			 Dhammapada - 185
%
PL 186 Zintuiglijke geneugten zijn zelfs niet door
een regen van goud te verzadigen; zintuiglijke
begeerten zijn lijden, een beetje genot. Zo wordt
dat door een wijs persoon beschouwd.

			 Dhammapada - 186
%
PL 187 Zelfs in hemelse geneugten vindt hij geen
genoegen; de leerling van de Volmaakt Verlichte
vindt alleen genoegen in het einde van begeerten.

			 Dhammapada - 187
%
PL 188 Men zoekt velerlei toevluchtsoorden zoals
heuvels, wouden, heilige bomen; naar kloosters en
naar tempels gaan zij, volk dat door angst wordt
gefolterd.

			 Dhammapada - 188
%
PL 189 Maar zo'n toevlucht is niet een veilige,
zo'n toevlucht is niet de beste. Men is niet vrij
van lijden, zolang er naar zo'n toevlucht gegaan
wordt.

			 Dhammapada - 189
%
PL 190 Maar als men de toevlucht in de Boeddha
neemt, in de Dhamma en ook in de Sangha, dan ziet
men met perfecte wijsheid de Vier Edele Waarheden,
(namelijk):

			 Dhammapada - 190
%
PL 191 Lijden, het oorzakelijk ontstaan, de
opheffing van lijden, en het Edele Achtvoudige Pad
dat het lijden tot bedaren brengt.

			 Dhammapada - 191
%
PL 192 Zulk een toevlucht is veilig, zulk een
toevlucht is de beste. Men is vrij van lijden,
wanneer men zo'n toevlucht neemt.

			 Dhammapada - 192
%
PL 193 Een edel wezen onder de mensheid is
zeldzaam en wordt niet overal geboren. De familie
waarin zulk een edel en wijs mens wordt geboren,
zal gelukkig zijn.

			 Dhammapada - 193
%
PL 194 Geluk is de geboorte van Boeddha's, geluk
is het verkondigen van de ware Leer, geluk is de
harmonieuze Sangha en geluk is hun religieus
oefenen.

			 Dhammapada - 194
%
PL 195 Wie eerbied betuigt aan hen die
eerbiedwaardig zijn, namelijk de Boeddha's en hun
discipelen die dieper kijken dan de gewone mens,
die voorbij verdriet en weeklagen zijn (...),

			 Dhammapada - 195
%
PL 196 (...) als iemand aan hen eerbied betuigt
die onverstoorbaar zijn en (hijzelf) vrij van
angst is, dan kunnen van hem zijn verdiensten niet
gemeten worden.

			 Dhammapada - 196
%
PL 197 Wij, die niet haten, leven gelukkig
temidden van hen die haten. Onder hatende mensen
leven wij vrij van haat.

			 Dhammapada - 197
%
PL 198 Wij, die gezond zijn, leven gelukkig
temidden van hen die ziek zijn. Onder zieke mensen
leven wij vrij van ziekten.

			 Dhammapada - 198
%
PL 199 Wij, die vrij van waanzinnigheid zijn,
leven gelukkig temidden van hen die waanzinnig
zijn. Onder waanzinnige mensen leven wij vrij van
waanzinnigheid.

			 Dhammapada - 199
%
PL 200 Wij, die niets bezitten, leven inderdaad
gelukkig. Onszelf voedend met geluk zijn wij als
de Abhassara deva's.

			 Dhammapada - 200
%
PL 201 Overwinning geeft aanleiding tot haat, want
zij die verslagen zijn verblijven in ellende. De
kalme persoon verblijft in geluk omdat hij boven
overwinning en verslagen zijn uitgestegen is.

			 Dhammapada - 201
%
PL 202 Er is geen vuur als begeerte, geen misdaad
als haat, geen lijden als de aggregaten, geen
geluk dan de hoogste vrede.

			 Dhammapada - 202
%
PL 203 Honger is de ergste ziekte, samengestelde
dingen zijn het grootste lijden. Dit realistisch
begrip is het hoogste geluk, hetgeen Nibbana is.

			 Dhammapada - 203
%
PL 204 Gezondheid is het beste bezit, tevredenheid
het hoogste van alle weelde, de besten onder je
relaties zijn zij die betrouwbaar zijn, Nibbana is
het hoogste geluk.

			 Dhammapada - 204
%
PL 205 Nadat hij de smaak van afzondering heeft
geproefd en ook de verheven kalmte ervaren heeft
hetgeen het resultaat is van de afwezigheid van
bezoedelingen—drinkt iemand de vreugde van de
Dhamma.

			 Dhammapada - 205
%
PL 206 Het zien van de edelen is goed. Met hen te
leven strekt altijd tot geluk. Door nooit dwazen
te zien is iemand altijd gelukkig.

			 Dhammapada - 206
%
PL 207 Wie zich beweegt in het gezelschap van
dwazen, kan een lange periode van verdriet
tegemoet zien. Het samenzijn met dwazen, is als
een leven met de vijand. Maar met de wijzen zijn,
dat is als de gelukkige ontmoeting met je eigen
volk.

			 Dhammapada - 207
%
PL 208 Ga daarom om met de wijzen, zij die over
wijsheid beschikken, die goed geleerd zijn, die
standvastig zijn in deugdzaamheid. Zulke edele
personen wiens geluid eerlijk is, dien je te
volgen—net zoals de maan het pad van de sterren
volgt.

			 Dhammapada - 208
%
PL 209 Men is betrokken in datgene wat verkeerd is
en niet betrokken in datgene wat goed is. Iemand
die aldus nalatig is in wat gedaan zou moeten
worden, richt zich alleen op datgene wat bij hem
geliefd is. Hij benijdt hen die geen betrokkenheid
met het zelf hebben.

			 Dhammapada - 209
%
PL 210 Ga nooit te intiem om met geliefden, noch
met hen die niet geliefd zijn. Want zowel het niet
zien van geliefden als het zien van onaangename
personen, is lijden.

			 Dhammapada - 210
%
PL 211 Daarom moet iemand geen geliefden hebben,
want de scheiding van geliefden is pijnlijk. In
hem die noch geliefden noch niet-geliefden heeft,
worden geen banden van bezoedelingen aangetroffen.

			 Dhammapada - 211
%
PL 212 Uit geliefden ontstaat verdriet; uit
geliefden ontstaat vrees. Voor hem die geen
geliefden heeft, bestaat er geen verdriet. Vanwaar
dan nog vrees?

			 Dhammapada - 212
%
PL 213 Uit genegenheid ontstaat verdriet; uit
genegenheid ontstaat vrees. Voor hem die vrij is
van genegenheid bestaat er geen verdriet. Vanwaar
dan nog vrees?

			 Dhammapada - 213
%
PL 214 Uit gehechtheid ontstaat verdriet; uit
gehechtheid ontstaat vrees. Voor hem die niet
gehecht is, bestaat er geen verdriet. Vanwaar dan
nog vrees?

			 Dhammapada - 214
%
PL 215 Uit zintuiglijk verlangen ontstaat
verdriet; uit zintuiglijk verlangen ontstaat
vrees. Voor hem die geen zintuiglijk verlangen
heeft, bestaat er geen verdriet. Vanwaar dan nog
vrees?

			 Dhammapada - 215
%
PL 216 Uit begeerte ontstaat verdriet; uit
begeerte ontstaat vrees. Voor hem die vrij is van
begeerte bestaat er geen verdriet. Vanwaar dan nog
vrees?

			 Dhammapada - 216
%
PL 217 Perfect in deugdzaamheid en inzicht, goed
gevestigd in de Dhamma en waarheidlievend. Hij let
op zijn eigen daden. Zulk iemand is geliefd bij de
mensen.

			 Dhammapada - 217
%
PL 218 Iemand met het verlangen naar het
Ongedefinieerde, heeft (Nibbana) reeds aangeraakt
en is niet gebonden aan zintuiglijke verlangens.
Zo iemand wordt een “tegen de stroom in gebondene”
genoemd.

			 Dhammapada - 218
%
PL 219 Als iemand veilig thuiskomt nadat hij voor
lange tijd ver van huis is geweest, dan verheugen
zijn vrienden, zij die hem geluk wensen en ook
zijn verwanten zich in zijn veilige terugkeer.

			 Dhammapada - 219
%
PL 220 Als verdienstelijke daden zijn verricht en
men van deze wereld naar de andere wereld gaat,
dan verwelkomen die verdiensten iemand daar op
dezelfde manier zoals verwanten een geliefde
ontvangen die van een lange reis terugkeert.

			 Dhammapada - 220
%
PL 221 Geef boosheid en eigendunk volledig op.
Bevrijd je van alle banden. Waar geen gehechtheid
is aan geest en lichaam is, daar is geen lijden.

			 Dhammapada - 221
%
PL 222 Hij die opkomende boosheid beheerst zoals
een in het wilde weg voortbewegend rijtuig onder
controle gehouden wordt, zo iemand noem ik een
echte wagenmenner. De andere soort houdt slechts
de teugels vast.

			 Dhammapada - 222
%
PL 223 Met vriendelijkheid wordt een boos persoon
overwonnen, met goedheid wordt een slecht persoon
overwonnen, met vrijgevigheid wordt de gierige
overwonnen, met waarheid de leugenaar.

			 Dhammapada - 223
%
PL 224 Spreek de waarheid, wordt niet boos, door
slechts een beetje te geven wanneer daar om
gevraagd wordt. Vanwege deze drie factoren bereik
je de deva's.

			 Dhammapada - 224
%
PL 225 Zulke geweldloze wijzen, die het lichaam
beheersen, komen tot de Onsterfelijke Staat, waar
zij, eenmaal daar aangekomen, vrij zijn van
lijden.

			 Dhammapada - 225
%
PL 226 Bij hen die altijd oplettend zijn en dag en
nacht trainen met de bedoeling Nibbana te
verwerkelijken, verwelken de bezoedelingen.

			 Dhammapada - 226
%
PL 227 Er is een oud gezegde, Atula, dat niet
alleen vandaag de dag verteld wordt:—Zij die
zwijgen worden berispt, zij die veel spreken
worden ook berispt, en berispt worden zij die
matig spreken.—Er is niemand in de wereld die
niet berispt wordt.

			 Dhammapada - 227
%
PL 228 Er was nooit, en er zal nooit zijn, noch is
er heden een persoon in de wereld, die enkel
berispt wordt of iemand die enkel geprezen wordt.

			 Dhammapada - 228
%
PL 229 Maar zij die intelligent zijn prijzen
iemand die vlekkeloos in het gedrag is,—de wijze,
die in wijsheid en deugd goed gevestigd is,—na hem
dag in dag uit gade te hebben geslagen.

			 Dhammapada - 229
%
PL 230 Maar wie kan hem berispen, hij die zo
zuiver is als een goudstuk uit de rivier de Jambu?
Zelfs de deva's prijzen hem, ook wordt hij
geprezen door Brahma.

			 Dhammapada - 230
%
PL 231 Bewaak jezelf ten opzichten van
lichamelijke emoties. Wees goed beheerst in het
lichaam. Na lichamelijk wangedrag opgegeven te
hebben, behoort iemand zich te oefenen in het
goede lichamelijke gedrag.

			 Dhammapada - 231
%
PL 232 Bewaak jezelf ten opzichten van verbale
emoties. Wees goed beheerst in het spreken. Na
verbaal wangedrag opgegeven te hebben, behoort
iemand zich te oefenen in het goede verbale
gedrag.

			 Dhammapada - 232
%
PL 233 Bewaak jezelf ten opzichten van mentale
emoties. Wees goed beheerst in de geest. Na
mentaal wangedrag opgegeven te hebben, behoort
iemand zich te oefenen in het goede mentale
gedrag.

			 Dhammapada - 233
%
PL 234 De wijzen zijn beheerst in het lichaam,
beheerst in de spraak en ook beheerst in de geest.
De wijzen zijn volledig beheerst.

			 Dhammapada - 234
%
PL 235 Je bent nu zoals een uitgedroogd blad, je
bent in de macht van de dood; je staat nu op de
drempel van de dood, nochtans heb je geen proviand
voor onderweg.

			 Dhammapada - 235
%
PL 236 Maak van jezelf een eiland! Streef met
grote vastberadenheid en wordt wijs! Bevrijd van
onzuiverheden en hartstochtloos, zul je de hemelse
sfeer van de Edelen binnengaan.

			 Dhammapada - 236
%
PL 237 Het einde van je leven nadert, je bent nu
binnen het bereik van de Koning van de Dood
gekomen; langs het pad is er geen enkele plaats
voor je om te rusten, nochtans heb je geen
proviand voor onderweg.

			 Dhammapada - 237
%
PL 238 Maak van jezelf een eiland! Maak voort en
wordt wijs! Bevrijd van onzuiverheden en
hartstochtloos, zul je niet meer tot geboorte en
ouderdom komen.

			 Dhammapada - 238
%
PL 239 Beetje bij beetje en keer op keer,
verwijderen wijze personen hun eigen bezoedelingen
zoals een smid dat doet met zilver.

			 Dhammapada - 239
%
PL 240 Roest dat uit ijzer is ontstaan, vreet het
ijzer zelf weg. Op dezelfde wijze leiden iemands
eigen grensoverschrijdende daden hem naar een
staat van ellende.

			 Dhammapada - 240
%
PL 241 Voor mondelinge traditie is het niet
reciteren de roest. Voor huizen zijn de futloze
inwonenden de roest. Voor het uiterlijk is
onverzorgdheid de roest. Voor een schildwacht is
onoplettendheid de roest.

			 Dhammapada - 241
%
PL 242 Voor vrouwen is slecht gedrag de smet. Voor
vrijgevige personen is gierigheid de smet. Kwade
daden zijn een smet in zowel deze als in de
volgende wereld.

			 Dhammapada - 242
%
PL 243 Boven al deze bezoedelingen uit, is
onwetendheid de meest erge bezoedeling. Monniken!
Bevrijd je van deze bezoedeling en wordt
vlekkeloos!

			 Dhammapada - 243
%
PL 244 Voor een schaamteloos iemand is het leven
gemakkelijk. Hij is zo sluw en arrogant als een
kraai. Daarnaast is hij een lasteraar, een gladde
jongen, en onbetrouwbaar. Deze persoon is volkomen
bezoedeld.

			 Dhammapada - 244
%
PL 245 Moeilijk is het leven van de bescheiden
persoon. Hij, die altijd streeft naar zuiverheid,
die niet gehecht is, die niet listig en niet
schaamteloos is, die een zuiver leven leidt en vol
inzicht is.

			 Dhammapada - 245
%
PL 246 Wie in de wereld leven vernietigt, wie
woorden van onwaarheid spreekt, wie neemt wat niet
vrijwillig is gegeven of naar de partner van
iemand anders gaat, (...)

			 Dhammapada - 246
%
PL 247 (...) of bedwelmende drank drinkt; hij die
dit uitbundig volgt, vernietigt reeds in deze
wereld zijn eigen wortel.

			 Dhammapada - 247
%
PL 248 Daarom, mens, moet je dit weten: kwade
daden zijn moeilijk te beteugelen. Laat hebzucht
en slechtheid je niet naar beneden halen zodat je
voor lange tijd zult lijden.

			 Dhammapada - 248
%
PL 249 Mensen geven naar gelang hun geloof en naar
gelang hun vreugde. Als iemand jaloers is op
anderen vanwege het verkregen voedsel en drinken,
dan zal hij dag en nacht geen geconcentreerde
geest hebben.

			 Dhammapada - 249
%
PL 250 Maar wie deze jaloezie volledig heeft
vernietigd, helemaal heeft uitgeroeid, zal
ongetwijfeld, dag en nacht een geconcentreerde
geest hebben.

			 Dhammapada - 250
%
PL 251 Er is geen vuur vergelijkbaar met
hartstocht; er is geen wurggreep als haat; er is
geen net als begoocheling; geen rivier te
vergelijken met begeerte.

			 Dhammapada - 251
%
PL 252 De fouten van anderen worden makkelijk
gezien, maar het is moeilijk om die van jezelf te
zien. En zo schudt iemand de fouten van andere
mensen naar de hoogte zoals het kaf; de eigen
fouten verbergt men zoals een vogelaar zichzelf
camoufleert met bladeren en takken.

			 Dhammapada - 252
%
PL 253 Wie altijd de fouten van anderen ziet,
anderen belachelijk maakt en vol kritiek is, voor
zulk iemand vermeerderen de bezoedelingen. Hij is
verreweg van de vlekkeloze staat.

			 Dhammapada - 253
%
PL 254 In de lucht is geen pad te bespeuren. Op
dezelfde wijze zijn hierbuiten (het boeddhistische
systeem) geen monniken te bespeuren. De massa is
overmand door vele wereldse hindernissen.
Tathagata's zijn vrij van al die hindernissen.

			 Dhammapada - 254
%
PL 255 In de lucht is geen pad te bespeuren. Op
dezelfde wijze zijn hierbuiten (het boeddhistische
systeem) geen monniken te bespeuren. Niets dat
geconditioneerd is, is eeuwig. De Boeddha is nooit
opgewonden of ongerust.

			 Dhammapada - 255
%
PL 256 Wie overhaast oordeelt is niet
rechtvaardig. Een wijs persoon oordeelt pas nadat
hij onderzocht heeft wat goed en wat verkeerd is.

			 Dhammapada - 256
%
PL 257 Wie op anderen op onpartijdige wijze het
recht toepast, met zorgvuldigheid, met
rechtvaardigheid, die wijze bewaakt de Dhamma. Hij
wordt “de in rechtvaardigheid gevestigde” genoemd.

			 Dhammapada - 257
%
PL 258 Iemand is niet per definitie wijs doordat
hij veel spreekt. Maar iemand die bevrijd is,
iemand die niet haat, iemand die zonder angst is,
zo iemand wordt terecht “een wijs persoon”
genoemd.

			 Dhammapada - 258
%
PL 259 Iemand is niet bedreven in de Dhamma door
louter veel te spreken; maar iemand die er zelfs
weinig over heeft gehoord maar die de Dhamma in
het lichaam ziet, diegene is inderdaad kundig en
niet onachtzaam in de Dhamma.

			 Dhammapada - 259
%
PL 260 Een monnik kan grijze haren hebben, maar
dat maakt hem nog geen ouderling; hij is slechts
gerijpt in jaren. Hij wordt “vergeefs oud”
genoemd.

			 Dhammapada - 260
%
PL 261 In wie waarheid is en Dhamma, wie
geweldloos is, beheerst en gedisciplineerd; hij
die standvastig en vrij van bezoedelingen is. Zulk
een wijs persoon wordt terecht “een ouderling”
genoemd.

			 Dhammapada - 261
%
PL 262 Een persoon is niet mooi vanwege zijn
welbespraaktheid of vanwege zijn mooie uiterlijk
zolang hij jaloers, hebzuchtig en bedrieglijk is.

			 Dhammapada - 262
%
PL 263 Maar in wie deze (onzuiverheden) volkomen
afgeworpen zijn, ontworteld zijn, volkomen
vernietigd zijn, diegene wordt “mooi” genoemd; een
wijs mens die gezuiverd is van haat.

			 Dhammapada - 263
%
PL 264 Iemand wordt geen asceet vanwege een
kaalgeschoren hoofd, zeker niet als hij liegt en
geen discipline heeft. Hoe kan hij een asceet zijn
wanner hij door hebzucht en zelfzuchtigheid in
beslag genomen wordt?

			 Dhammapada - 264
%
PL 265 Als iemand alle slechte daden, zowel kleine
als grote, volledig heeft uitgeroeid, dan wordt
hij terecht “samana” genoemd.

			 Dhammapada - 265
%
PL 266 Iemand is geen monnik omdat hij bij anderen
om aalmoezen bedelt. Door een afstotend geloof te
omhelzen wordt iemand geen monnik.

			 Dhammapada - 266
%
PL 267 Wie boven goede en slechte daden is
uitgestegen en het heilige leven nastreeft, die de
wereld op een wijze manier bespiegelt; zulk een
persoon wordt terecht “bhikkhu” genoemd.

			 Dhammapada - 267
%
PL 268 Door te zwijgen is iemand geen heilige
zolang hij idioot en onwetend is. Maar een wijs
persoon kiest voor wat goed is alsof hij (het
goede en het slechte) met een weegschaal weegt.

			 Dhammapada - 268
%
PL 269 Doordat iemand vrij is van het slechte,
daarom is iemand een heilige. Hij die beide sferen
(van goed en kwaad) begrijpt, die wordt terecht
“muni” genoemd.

			 Dhammapada - 269
%
PL 270 Door levende wezens te kwellen is iemand
niet een edel mens. Maar door geen enkel levend
wezen te kwellen, daarom wordt iemand “ariya”
genoemd.

			 Dhammapada - 270
%
PL 271 Niet door regels en rituelen, niet door
veel leren, niet door meditatieve kalmte of door
een leven te leiden in afzondering.

			 Dhammapada - 271
%
PL 272 Monniken, zouden jullie tevreden zijn en
denken: “Ik heb de zegen van verzaking, die niet
door het gewone volk ervaren wordt, bereikt”, dan
hebben jullie het einde van bezoedelingen nog niet
bereikt.

			 Dhammapada - 272
%
PL 273 Van de paden is het Achtvoudige Pad het
allerbeste, van de waarheden de Vier Waarheden,
van alle staten is onthechting de allerbeste, en
onder de tweevoetigen de Ziener.

			 Dhammapada - 273
%
PL 274 Dit is het pad, er is geen ander pad voor
de zuivering van inzicht. Volg daarom dit pad om
Mara volkomen te verbijsteren.

			 Dhammapada - 274
%
PL 275 Ga dit pad op en je zult een einde aan
lijden maken. Want nadat de pijlen van ellende
waren uitgetrokken, is het pad door mij goed
verkondigd.

			 Dhammapada - 275
%
PL 276 Boeddha's verkondigen slechts het pad, maar
jij bent degene die zich moet inspannen. De
mediterenden die het pad bewandelen, raken
volledig bevrijd van de banden van Mara.

			 Dhammapada - 276
%
PL 277 Wanneer met wijsheid de vergankelijkheid
van samengestelde dingen wordt gezien, krijgt men
genoeg van dit lijden. Dit is het pad naar
zuiverheid.

			 Dhammapada - 277
%
PL 278 Wanneer met wijsheid het lijden van
samengestelde dingen wordt gezien, krijgt men
genoeg van dit lijden. Dit is het pad naar
zuiverheid.

			 Dhammapada - 278
%
PL 279 Wanneer met wijsheid het onwezenlijke van
samengestelde dingen wordt gezien, krijgt men
genoeg van dit lijden. Dit is het pad naar
zuiverheid.

			 Dhammapada - 279
%
PL 280 Wanneer het tijd is om inspanning te
leveren maar men levert die inspanning niet;
terwijl men jong en sterk is en desondanks toch
sloom; als goede gedachten in de geest onderdrukt
worden en men lui is: dan zal men het pad naar
wijsheid niet vinden.

			 Dhammapada - 280
%
PL 281 In spraak altijd waakzaam, met de geest
goed beteugeld, nooit met het lichaam onheilzame
daden begaan. Op deze manier zal iemand deze drie
deuren van kamma zuiveren en de weg bereiken die
door de zieners bekend is gemaakt.

			 Dhammapada - 281
%
PL 282 Van meditatie ontspruit wijsheid; bij
gebrek aan meditatie neemt wijsheid af. Dit
tweevoudige pad kennende, dat toeneemt of afneemt,
dient iemand zichzelf aan te sporen zodat zijn
wijsheid toeneemt.

			 Dhammapada - 282
%
PL 283 Monniken, kap het woud om maar niet de
alleenstaande boom, want het is het woud en het
struikgewas waar vanuit angst ontstaat. Na dit te
hebben omgekapt zul je Nibbana bereiken.

			 Dhammapada - 283
%
PL 284 Zolang er het struikgewas van bezoedelingen
van de man naar de vrouw bestaat, zo lang is die
man in zijn geest gehecht, precies zoals een kalf
gehecht is aan de moederkoe.

			 Dhammapada - 284
%
PL 285 Kap de gehechtheid voor jezelf af, zoals je
met eigen hand een lelie plukt in de herfst.
Cultiveer dit vreedzame pad dat naar Nibbana
leidt, het pad dat door de Boeddha is onderwezen.

			 Dhammapada - 285
%
PL 286 Hier zal ik de regentijd doorbrengen, hier
de winter en hier de zomer; aldus denkt de dwaas.
Hij realiseert zich niet het gevaar (dat de dood
elk moment kan komen).

			 Dhammapada - 286
%
PL 287 Zij die een gehechte geest hebben en
hartstocht hebben naar kinderen en vee, worden
door de dood gegrepen en meegenomen zoals een
vloedgolf een slapend dorp meesleurt.

			 Dhammapada - 287
%
PL 288 Noch zonen bieden bescherming, noch vader
noch familie; wanneer iemand gegrepen wordt door
de koning van de Dood, dan wordt er temidden van
kennissen geen bescherming gevonden.

			 Dhammapada - 288
%
PL 289 Laat de wijze, die dit feit begrepen heeft
en door deugd goed bedwongen is, snel het pad
vrijmaken dat naar Nibbana leidt.

			 Dhammapada - 289
%
PL 290 Als iemand een groter geluk ziet in het
opgeven van het kleiner geluk, dan moet de wijze
het kleine geluk opgeven en het grote geluk goed
onderscheiden.

			 Dhammapada - 290
%
PL 291 Iemand die voor zichzelf naar geluk
verlangt en anderen pijn aandoet, is verstrikt in
het web van boosheid en daarom nooit vrij van
boosheid.

			 Dhammapada - 291
%
PL 292 Wat gedaan zou moeten worden wordt niet
gedaan, en wat gedaan is zou niet gedaan moeten
worden. De bezoedelingen (asava) van hen die trots
en onoplettend zijn nemen altijd toe.

			 Dhammapada - 292
%
PL 293 Maar zij die altijd goed de indachtigheid
van het lichaam beoefenen, doen nooit wat niet
gedaan zou moeten worden en doen altijd wat gedaan
zou moeten worden. Want voor hen die indachtig
zijn, zij die volledig gewaar zijn, verdwijnen de
bezoedelingen (asava).

			 Dhammapada - 293
%
PL 294 Na moeder en vader te hebben vermoord en
daarna twee krijgskoningen, zo ook een koninkrijk
met haar schatbewaarder, reist iemand onvatbaar,
een waar brahmaan.

			 Dhammapada - 294
%
PL 295 Na moeder en vader te hebben vermoord en
daarna twee geleerde koningen, zo ook de vijf
wrede tijgers, reist iemand onvatbaar, een waar
brahmaan.

			 Dhammapada - 295
%
PL 296 Goed ontwaakt, zijn de discipelen van
Gotama altijd waakzaam. Hun geest is voortdurend,
dag en nacht, geconcentreerd op de Boeddha.

			 Dhammapada - 296
%
PL 297 Goed ontwaakt, zijn de discipelen van
Gotama altijd waakzaam. Hun geest is voortdurend,
dag en nacht, geconcentreerd op de Dhamma.

			 Dhammapada - 297
%
PL 298 Goed ontwaakt, zijn de discipelen van
Gotama altijd waakzaam. Hun geest is voortdurend,
dag en nacht, geconcentreerd op de Sangha.

			 Dhammapada - 298
%
PL 299 Goed ontwaakt, zijn de discipelen van
Gotama altijd waakzaam. Hun geest is voortdurend,
dag en nacht, geconcentreerd op (de voorbijgaande
aard van) het lichaam.

			 Dhammapada - 299
%
PL 300 Goed ontwaakt, zijn de discipelen van
Gotama altijd waakzaam. Hun geest is voortdurend,
dag en nacht, in de deugd van geweldloosheid.

			 Dhammapada - 300
%
PL 301 Goed ontwaakt, zijn de discipelen van
Gotama altijd waakzaam. Hun geest verheugt zich,
dag en nacht, in meditatie.

			 Dhammapada - 301
%
PL 302 Moeilijk is het leven van een monnik,
moeilijk is het om daar vreugde in te vinden.
Moeilijk is ook het huiselijke leven, ook dat is
dukkha. Eveneens is het dukkha om te leven met hen
die verschillend van karakter zijn. Dukkha
achtervolgt ook de zwerver (in samsara). Ben
daarom geen zwerver; ben niet iemand die
onderhevig is aan dukkha.

			 Dhammapada - 302
%
PL 303 Wie vol van geloof en deugdzaamheid is,
begiftigd met rijkdom en vermaardheid, wordt
overal geëerd, waarheen hij ook gaat.

			 Dhammapada - 303
%
PL 304 Zoals de Himalaya, zo worden zij die kalm
van geest zijn, zelfs van grote afstand gezien,
maar de slechten worden niet gezien; zij zijn als
pijlen die in de nacht zijn afgeschoten.

			 Dhammapada - 304
%
PL 305 Iemand zit alleen, iemand ligt alleen,
iemand loopt onvermoeibaar, in afzondering traint
iemand zichzelf. Daarom vind iemand vreugde door
alleen in het woud te leven.

			 Dhammapada - 305
%
PL 306 Iemand die de waarheid ontkent en iemand
die iets gedaan heeft en zegt: Dat heb ik niet
gedaan, gaan naar de hel (niraya). Na de dood
vergaat het beide typen personen, die deze slechte
daden verrichten, hetzelfde.

			 Dhammapada - 306
%
PL 307 Velen die het gele gewaad dragen, zijn
onbeheerst en doen slechte dingen; deze
slechteriken worden door hun slechte daden in de
hel wedergeboren.

			 Dhammapada - 307
%
PL 308 Het is beter om een roodgloeiende ijzeren
bal te eten dan dat men het voedsel zou moeten
eten dat door de mensen is gegeven terwijl men
zonder moraliteit en onbeheerst is.

			 Dhammapada - 308
%
PL 309 Vier dingen overkomen een achteloos persoon
die slaapt met iemand die (met iemand anders)
gehuwd is: hij wint aan zonde maar schiet tekort
in slaap, het derde is ongenade, terwijl het
vierde de hel (niraya) is.

			 Dhammapada - 309
%
PL 310 Zonde verkregen en slechte geboorte,
schrikt man en vrouw—kort is hun vreugde, de
koning beveelt een zware straf: daarom moet men
niet slapen met iemand die gehuwd is.

			 Dhammapada - 310
%
PL 311 Zoals kusa gras de hand verwondt wanneer
het verkeerd vastgegrepen wordt, zo trekt een
verkeerd gehanteerd kloosterleven iemand de hel
(niraya) in.

			 Dhammapada - 311
%
PL 312 Het kan zijn dat daden niet van harte
worden uitgevoerd, dat het doen van geloften
onzuiver is, dat het heilige leven op een dubieuze
wijze geleid wordt. Dit alles brengt geen goede
resultaten voort.

			 Dhammapada - 312
%
PL 313 Als er iets is dat gedaan moet worden, doe
het dan met grote standvastigheid, want een slap
kloosterleven doet in werkelijkheid het stof
alleen maar verder toenemen.

			 Dhammapada - 313
%
PL 314 Het is beter om geen kwade daad te begaan,
want de kwade daad doet later pijn. Het is beter
om een goede daad te begaan, want als een goede
daad is begaan, krijgt men daar nooit berouw over.

			 Dhammapada - 314
%
PL 315 Zoals een grensdorp aan zowel de binnenkant
als de buitenkant bewaakt wordt, zo moeten ook
jullie jezelf beschermen. Laat het juiste moment
niet zomaar aan je voorbij gaan, want zij die het
juiste moment missen, komen tot ellende doordat
zij zichzelf naar de hel (niraya) zenden.

			 Dhammapada - 315
%
PL 316 Zij schamen zich waar men zich niet voor
hoeft te schamen, maar waar men zich voor dient te
schamen, daar schamen zij zich niet voor. Zo gaan
wezens, door het verkeerde inzicht te omhelzen,
naar ellendige staten (niraya).

			 Dhammapada - 316
%
PL 317 Zij vrezen datgene waar men geen vrees voor
hoeft te hebben, maar wat men zou moeten vrezen,
daar hebben zij geen vrees voor. Zo gaan wezens,
door het verkeerde inzicht te omhelzen, naar
ellendige staten (niraya).

			 Dhammapada - 317
%
PL 318 Men ziet het verkeerde in wat niet verkeerd
is, maar wat werkelijk verkeerd is, dat ziet men
niet als het verkeerde. Zo gaan wezens, door het
verkeerde inzicht te omhelzen, naar ellendige
staten (niraya).

			 Dhammapada - 318
%
PL 319 Het verkeerde wordt gezien als het
verkeerde; ook weten zij wat niet verkeerd is. Zo
gaan wezens, door het juiste inzicht te omhelzen,
naar gelukkige staten.

			 Dhammapada - 319
%
PL 320 Veel mensen zijn van slecht gedrag, maar ik
zal hun beledigende woorden die de fatsoensnormen
ver overschrijden, verdragen zoals een olifant op
het strijdveld de pijlen verdraagt die van een
boog zijn afgeschoten.

			 Dhammapada - 320
%
PL 321 Het is het gedisciplineerde dier dat naar
de menigte wordt geleid; de koning bestijgt dat
dier. De edelste onder de mensen zijn de
beteugelden die beledigende woorden verdragen.

			 Dhammapada - 321
%
PL 322 Muilezels zijn uitstekend als ze getemd
zijn. Sindhu volbloeden zijn de voortreffelijke
onder de paarden. Van de grote olifanten zijn de
olifanten van het Kunjara ras de edelste. Maar de
allerbeste is de persoon die zichzelf getraind
heeft.

			 Dhammapada - 322
%
PL 323 Iemand bereikt zeker niet op dit soort
transport het Onbezochte Gebied zoals iemand dat
doet die zichzelf goed beteugeld heeft, maar reeds
reist vanwege het beteugelen.

			 Dhammapada - 323
%
PL 324 Het is moeilijk om de olifant Dhanapala in
diepe bronst in bedwang te houden, ook al is hij
vastgeketend. Hij eet zelfs geen hap omdat hij
naar het olifantenwoud verlangt.

			 Dhammapada - 324
%
PL 325 Een verdwaasde luiaard die vraatzuchtig is,
die door slaap in beslag genomen is, die zich rolt
als hij ligt zoals een groot varken dat helemaal
verstopt zit, volgepropt met voedsel, komt steeds
weer terug in de baarmoeder.

			 Dhammapada - 325
%
PL 326 Voorheen zwierf deze verdwaalde geest zoals
hij het wilde, waarheen hij wilde, waar de
zintuiglijke plezieren hem heen leidde. Maar nu
zal ik hem wijselijk beteugelen zoals een trainer
dat met zijn stok doet bij een olifant in de
bronst.

			 Dhammapada - 326
%
PL 327 Vind vreugde in oplettendheid en bewaak
jullie geest goed! Went jezelf van het kwade pad
zoals een olifant die in de modder is gezakt.

			 Dhammapada - 327
%
PL 328 Als je voor training een metgezel vindt,
die deugdzaam en wijs is, leef dan met hem. Want
zo kun je een gelukkig en indachtig leven leiden
en alle gevaren overwinnen.

			 Dhammapada - 328
%
PL 329 Als je voor training geen metgezel vindt,
die deugdzaam en wijs is, leef dan alleen zoals
een koning die zijn veroverde land achterlaat of
zoals de olifant Matanga die alleen in het wild
leeft.

			 Dhammapada - 329
%
PL 330 Het is beter om alleen te leven, want met
een dwaas is er geen kameraadschap. Doe geen
kwaad, ben vrij van zorgen. Leef alleen zoals de
olifant Matanga in het wild.

			 Dhammapada - 330
%
PL 331 Het is een zegening als je vrienden hebt
wanneer je in nood verkeert. Als je met weinig
tevreden bent, is dat een zegening voor je. Als je
verdienstelijke daden hebt verricht is dat een
zegening wanneer het einde van je leven nadert.
Het achterlaten van al het lijden is een zegening.

			 Dhammapada - 331
%
PL 332 Respect voor de moeder brengt zegening in
deze wereld, evenals respect voor de vader. In
deze wereld komt zegening door de monniken te
respecteren en hen die bijzonder deugdzaam zijn
(de Arahat's).

			 Dhammapada - 332
%
PL 333 Het beoefenen van deugdzaamheid tot op hoge
leeftijd is een zegening. Het is een zegening
wanneer het zelfvertrouwen zeer stabiel is. Een
zegening is het wanneer ware wijsheid is
verworven. Een zegening is het vermijden van kwade
daden.

			 Dhammapada - 333
%
PL 334 De begeerte van een onoplettend mens groeit
zoals de Maluva kruipplant die bomen vernietigt.
Zo springt iemand van het ene leven naar het
andere, precies zoals een aap die in het woud naar
fruit zoekt.

			 Dhammapada - 334
%
PL 335 Wie dan ook in de wereld door deze lage en
giftige begeerte overmand is, voor zulk iemand
groeit het verdriet zoals het Birana gras nadat
het herhaaldelijk aan regen is blootgesteld.

			 Dhammapada - 335
%
PL 336 Maar wie dan ook in de wereld deze lage
begeerte die moeilijk te overwinnen is, overwint,
van zulk iemand valt het verdriet af zoals
waterdruppels van een lotusblad afglijden.

			 Dhammapada - 336
%
PL 337 Ik zeg, dat er voorspoed is voor u allen
die hier vergaderd zijn! Wanneer u de zoete
wortels van het Usira gras nodig hebt, graaf dan
eerst de wortel van begeerte op. Laat Mara u niet
keer op keer breken zoals een krachtige stroom een
rietstengel!

			 Dhammapada - 337
%
PL 338 Zoals een boom die omgekapt is weer
aangroeit als zijn wortels sterk en onaangetast
zijn, zo groeit dit lijden als de verborgen sporen
van begeerte niet geheel ontworteld zijn.

			 Dhammapada - 338
%
PL 339 In wie de zesendertig rivieren zo krachtig
stromen naar het aantrekkelijke van de geest,
spoelen stromen van wellustige gedachten de
persoon met zo'n verkeerd inzicht weg.

			 Dhammapada - 339
%
PL 340 Deze rivieren stromen overal en als gevolg
daarvan ontstaan er kruipplanten die zich stevig
verankeren. Wanneer de kruipplant wordt gezien,
kap dan met wijsheid zijn wortel door!

			 Dhammapada - 340
%
PL 341 In mensen stroomt begeerte naar aangename
dingen. Zij zijn doordrenkt met sensualiteit en
jagen het geluk (daarin) na. Zulke mensen gaan
steeds van geboorte naar ouderdom.

			 Dhammapada - 341
%
PL 342 De massa die omringd is door begeerte, zit
in de val. Zij beven zoals een haas in een strik.
Zo lang zij stevig worden vastgehouden door
ketenen en banden, zo lang zijn zij aan het lijden
gebonden.

			 Dhammapada - 342
%
PL 343 De massa die omringd is door begeerte, zit
in de val. Zij beven zoals een haas in een strik.
Laat daarom de bhikkhu wiens doel is om vrij van
hartstochten te zijn, begeerte beteugelen.

			 Dhammapada - 343
%
PL 344 Hij is vrij van het woud van begeerte. Hij
verheugt zich in het woud, maar rent naar
datzelfde woud van begeerte terug. Kom, aanschouw
nu die persoon die vrij is en naar banden
terugkeert.

			 Dhammapada - 344
%
PL 345 De wijzen zeggen dat een keten van ijzer,
van hout, of van hennep, niet zo sterk is, als de
sterke gehechtheid aan zonen, vrouwen, juwelen en
sieraden.

			 Dhammapada - 345
%
PL 346 Dat is een sterke keten, zo zeggen de
wijzen. Het trekt je naar beneden. En hoewel de
knoop niet zo stevig is, is het moeilijk om je
ervan te bevrijden. Met het opgeven van deze
zintuiglijke plezieren, verlaten de wijzen het
huiselijke leven en worden monniken.

			 Dhammapada - 346
%
PL 347 Verstrikt in de hartstocht die zij zelf
hebben voortgebracht vallen zij terug in de stroom
(van begeerte) zoals een spin in een zelf
gesponnen web. Met het opgeven van deze
zintuiglijke plezieren, gaan de wijzen steevast
door en verlaten al het lijden.

			 Dhammapada - 347
%
PL 348 Laat het verleden los, laat de toekomst
los, laat het heden los; ga voorbij elke vorm van
bestaan. Met de geest bevrijd in elk opzicht, zul
je niet meer tot geboorte en ouderdom komen.

			 Dhammapada - 348
%
PL 349 Voor iemand wiens gedachten overstelpt
zijn, iemand die zijn felle hartstochten de
zintuiglijke geneugten als het zuivere beschouwen;
voor zulk iemand zal begeerte meer en meer
toenemen. Zo iemand maakt de banden sterker.

			 Dhammapada - 349
%
PL 350 Maar wie vreugde vindt in het kalmeren van
de gedachten, wie altijd indachtig is en het
onzuivere beschouwt; hij is degene die begeerte
zal uitroeien en de banden van Mara zal
doorkappen.

			 Dhammapada - 350
%
PL 351 Iemand die het doel bereikt heeft, die
zonder vrees is, die zonder begeerte is en vrij
van bezoedelingen is; hij heeft de doornen van het
bestaan uitgetrokken. Dit is zijn allerlaatste
bestaansvorm.

			 Dhammapada - 351
%
PL 352 Iemand die vrij van begeerte is, die vrij
van hechten is, die vaardig is in etymologie en
gebruiken. Hij kent de opeenvolging van wat eerst
en wat daarna komt. Zo iemand die zeer wijs is,
wordt “een groot persoon” genoemd.

			 Dhammapada - 352
%
PL 353 Ik ben voorbij elke vorm van bestaan, het
is mij allemaal bekend, ik ben van alle dingen
onthecht, ik heb alles opgegeven en ik ben bevrijd
door het uitrukken van alle begeerte. Ik heb de
hogere kennis helemaal door mijzelf gerealiseerd.
Wie zou ik aanwijzen als mijn leraar?

			 Dhammapada - 353
%
PL 354 De gave van de Dhamma overtreft alle gaven;
de smaak van de Dhamma overtreft alle smaken; de
vreugde van de Dhamma overtreft alle vreugden; het
uitroeien van begeerte overwint alle lijden.

			 Dhammapada - 354
%
PL 355 Weelde vernietigt de dwaas, maar het kan
niet diegenen vernietigen die op zoek is naar de
Andere Zijde. Vanwege begeerte naar weelde
vernietigt de dwaas zichzelf alsof hij anderen
vernietigt.

			 Dhammapada - 355
%
PL 356 Onkruid is het verderf voor de velden; de
gewone mens heeft hartstocht als zijn verderf.
Vandaar dat offergaven aan hen die zonder
hartstocht zijn, goede gevolgen voortbrengen.

			 Dhammapada - 356
%
PL 357 Onkruid is het verderf voor de velden; de
gewone mens heeft haat als zijn verderf. Vandaar
dat offergaven aan hen die zonder haat zijn, goede
gevolgen voortbrengen.

			 Dhammapada - 357
%
PL 358 Onkruid is het verderf voor de velden; de
gewone mens heeft onwetendheid als zijn verderf.
Vandaar dat offergaven aan hen die zonder
onwetendheid zijn, goede gevolgen voortbrengen.

			 Dhammapada - 358
%
PL 359 Onkruid is het verderf voor de velden; de
gewone mens heeft hebzucht als zijn verderf.
Vandaar dat offergaven aan hen die zonder hebzucht
zijn, goede gevolgen voortbrengen.

			 Dhammapada - 359
%
PL 360 Omtrent het oog is het goed om discipline
te hebben; goed is het om discipline te hebben
omtrent het oor; omtrent de neus is het goed om
discipline te hebben; goed is het om discipline te
hebben omtrent de tong.

			 Dhammapada - 360
%
PL 361 Omtrent het lichaam is het goed om
discipline te hebben; goed is het om discipline te
hebben omtrent de spraak; omtrent de geest is het
goed om discipline te hebben; goed is het om in
alles gedisciplineerd te zijn. De monnik die in
alles gedisciplineerd is, is vrij van al het
lijden.

			 Dhammapada - 361
%
PL 362 Wie zijn handen beheerst, wie zijn voeten
beheerst, beheerst is in spraak, wie volledig
beheerst is, wie vreugde beleeft in de beoefening
van zijn object van meditatie, wie kalm is, in
afzondering leeft en wie tevreden is; diegene
wordt een monnik genoemd.

			 Dhammapada - 362
%
PL 363 De monnik die controle heeft over zijn
mond, die matig spreekt en niet trots is, die de
betekenis van de Dhamma uiteen kan zetten; zijn
woorden zijn altijd zoet.

			 Dhammapada - 363
%
PL 364 Hij die van de Dhamma zijn woning heeft
gemaakt, die vreugde beleeft in de Dhamma, die
herhaaldelijk de Dhamma overdenkt en de Dhamma
altijd indachtig is; die monnik zal niet van de
Ware Dhamma afdwalen.

			 Dhammapada - 364
%
PL 365 Men moet wat is gegeven niet minachten.
Verwacht ook niet iets te krijgen van wat anderen
ontvangen hebben. De monnik die jaloers is op
anderen, bereikt geen kalmte van geest.

			 Dhammapada - 365
%
PL 366 De monnik minacht zijn ontvangsten niet,
ondanks dat hij weinig ontvangt. Hij leidt een
zuiver leven en is onvermoeibaar; zelfs de deva's
prijzen hem.

			 Dhammapada - 366
%
PL 367 Hij, in wie niet de “ik” gedachte opkomt
met betrekking tot het mentale en lichamelijke,
hij die niet treurt om wat er in werkelijkheid
niet is; die persoon wordt terecht “monnik”
genoemd.

			 Dhammapada - 367
%
PL 368 De monnik die vol liefdevolle
vriendelijkheid is, die vertrouwen heeft in de
Leer van de Boeddha, zal een vredige staat
(Nibbana) bereiken; het geluk dat ontstaat vanwege
het tot rust brengen van het geconditioneerde.

			 Dhammapada - 368
%
PL 369 Monnik, ledig je boot. Wanneer hij leeg is
zal hij snel varen. Nadat je hartstocht en haat
afgeworpen hebt, zul je Nibbana bereiken.

			 Dhammapada - 369
%
PL 370 Vijf doorgekapt en vijf verzaakt.
Vervolgens vijf ontwikkeld en van vijf
gehechtheden bevrijd. Zulk een monnik wordt
beschreven als “iemand die de rivier is
overgestoken”.

			 Dhammapada - 370
%
PL 371 Mediteer, monnik! Wees niet onoplettend!
Laat je geest niet in zintuiglijke geneugten
ronddwalen! Slik in je onoplettendheid niet een
brandende ijzeren bal in, en jammer dan niet: “Dit
is pijnlijk!”

			 Dhammapada - 371
%
PL 372 Voor iemand zonder wijsheid is er geen
meditatie; voor iemand zonder meditatie is er geen
wijsheid. Maar de persoon die over beide
kwaliteiten beschikt is dicht bij Nibbana.

			 Dhammapada - 372
%
PL 373 De monnik die naar een rustige plaats gaat,
die vredig in de geest is, die inzicht heeft in de
dingen zoals ze zijn; zijn geluk is bij gewone
mensen onbekend.

			 Dhammapada - 373
%
PL 374 Wanneer hij met juiste indachtigheid het
komen en gaan van de aggregaten beschouwt, ervaart
hij vreugde en geluk; voor hen die het kennen is
dit het doodloze.

			 Dhammapada - 374
%
PL 375 Hier is inderdaad het startpunt voor de
monnik die wijs is: controle over de zintuigen,
tevredenheid, beheerst in overeenstemming met de
Disciplinaire Code. Hij is in gezelschap van edele
vrienden die een zuiver leven leiden en
scherpzinnig zijn.

			 Dhammapada - 375
%
PL 376 Iemand moet hartelijk zijn en bekwaam zijn
in goed gedrag. Hierdoor wint men een hoog geluk
dat naar het einde van lijden voert.

			 Dhammapada - 376
%
PL 377 Zoals de jasmijn al zijn verwelkte bloemen
van zich afwerpt, zo monniken, moeten jullie
begeerte en haat van je afwerpen.

			 Dhammapada - 377
%
PL 378 Gekalmeerd in het lichaam, gekalmeerd in de
spraak, gekalmeerd en goed geconcentreerd in de
geest; nadat hij de verlokkingen van de wereld
heeft opgegeven, wordt hij terecht “de
gekalmeerde” genoemd.

			 Dhammapada - 378
%
PL 379 Jijzelf moet jezelf aanzetten! Jijzelf moet
jezelf leren kennen! Zo monnik, door aandachtig te
zijn en jezelf te bewaken, zul je gelukkig leven.

			 Dhammapada - 379
%
PL 380 Iemand is zijn eigen redder, iemand is zijn
eigen gids. Daarom moet je jezelf goed in de gaten
houden, precies zoals een koopman dat doet bij een
kostbaar paard.

			 Dhammapada - 380
%
PL 381 Die monnik die vol geluk is, die vertrouwen
heeft in de Leer van de Boeddha, zal een vredige
staat (Nibbana) bereiken; het geluk dat ontstaat
vanwege het tot rust brengen van het
geconditioneerde.

			 Dhammapada - 381
%
PL 382 Ook een jonge monnik die streeft in de Leer
van de Boeddha, verlicht deze wereld zoals de maan
wanneer die bevrijd wordt van donkere wolken.

			 Dhammapada - 382
%
PL 383 Brahmaan, oefen flink en kap de stroom
door; verwerp zintuiglijke hartstochten. Wanneer
je het einde van geconditioneerde dingen kent, dan
brahmaan, ben je een kenner van het Ongeschapene.

			 Dhammapada - 383
%
PL 384 Wanneer een brahmaan voorbij de twee dingen
is gegaan, verdwijnen alle banden in “hem die
weet” volledig.

			 Dhammapada - 384
%
PL 385 In wie ver weg of dichtbij, of in wie ver
weg en dichtbij niet gevonden wordt; iemand die
vrij van angst is en ongebonden is; hij is degene
die ik een brahmaan noem.

			 Dhammapada - 385
%
PL 386 Die meditatief is, die vlekkeloos en
geconcentreerd is, wiens werk erop zit, die vrij
van bezoedelingen is, die het allerhoogste doel
heeft bereikt; hij is degene die ik een brahmaan
noem.

			 Dhammapada - 386
%
PL 387 De zon straalt overdag, de maan verlicht “s
nachts, de krijger glanst in zijn
pantserbekleding, de brahmaan straalt in zijn
meditatie. Maar de Boeddha schittert de gehele dag
en ook de gehele nacht.

			 Dhammapada - 387
%
PL 388 Omdat hij bevrijd is van het kwade wordt
hij “brahmaan” genoemd; omdat hij edel van gedrag
is, wordt hij “heilige” genoemd; omdat hij
zichzelf ontdaan heeft van al zijn onzuiverheden,
wordt een persoon een “verzaker” genoemd.

			 Dhammapada - 388
%
PL 389 Men moet een brahmaan niet slaan; een
brahmaan moet daarentegen geen kwaadwilligheid
vertonen. Hij die een brahmaan slaat moet zich
schamen; hij die vanwege dat feit boos wordt, des
te meer.

			 Dhammapada - 389
%
PL 390 Voor een brahmaan is het geen gering
voordeel wanneer hij zich verre houdt van wat in
zijn geest als geliefd opkomt. Hoe meer de
gewelddadige geest afneemt, in zoverre neemt het
lijden af.

			 Dhammapada - 390
%
PL 391 Wie geen verkeerde dingen doet via het
lichaam, via de spraak en via de geest; iemand die
in deze drie gebieden beheerst is, hij is degene
die ik een brahmaan noem.

			 Dhammapada - 391
%
PL 392 Als iemand de Dhamma die door de Universele
Boeddha is onderwezen, van een leraar leert, dan
moet iemand die leraar net zo eren zoals een
brahmaan zijn heilige vuur vereert.

			 Dhammapada - 392
%
PL 393 Iemand is geen brahmaan vanwege zijn
geklitte haar, vanwege zijn familie of vanwege
zijn geboorte. Maar in wie waarheid en
rechtschapenheid is, hij is iemand die zuiver is.
Dat is een brahmaan.

			 Dhammapada - 393
%
PL 394 Sufferd! Wat voor nut heeft jouw geklit
haar en wat voor zin heeft jouw gewaad van
luipaardenhuid! Binnenin ben je vol bezoedelingen;
jij maakt slechts je buitenkant mooi.

			 Dhammapada - 394
%
PL 395 Hij draagt afgedankte kledingstukken, zijn
lichaam is slank en getekend vanwege zijn aderen,
hij is alleen in het bos; hij is degene die ik een
brahmaan noem.

			 Dhammapada - 395
%
PL 396 Ik noem iemand niet een brahmaan omdat hij
geboren is via de baarmoeder van een hoogstaande
moeder. Als hij een bezitter is van bezoedelingen,
dan is hij slechts een “meneer-zegger”. Maar hij
die vrij van bezoedelingen en hechten is, hij is
degene die ik een brahmaan noem.

			 Dhammapada - 396
%
PL 397 Hij heeft alle banden doorgekapt, hij raakt
niet meer geagiteerd, hij is voorbij alle
gehechtheden, hij is bevrijd; hij is degene die ik
een brahmaan noem.

			 Dhammapada - 397
%
PL 398 Wie de riem en de teugel heeft doorgekapt,
en ook het touw samen met het hoofdstel, hij die
de disselboom verwijderd heeft, die persoon is
ontwaakt; hij is degene die ik een brahmaan noem.

			 Dhammapada - 398
%
PL 399 Iemand die zonder wrokgevoelens
martelingen, aanvallen en in gevangenneming
verdraagt, iemand die verdraagzaamheid als zijn
kracht en zijn leger heeft; hij is degene die ik
een brahmaan noem.

			 Dhammapada - 399
%
PL 400 Wie zonder boosheid is en plichtsgetrouw
is, vol deugdzaamheid en vrij van begeerte, wie
getraind is—hij is in zijn laatste lichaam. Hij is
degene die ik een brahmaan noem.

			 Dhammapada - 400
%
PL 401 Zoals een waterdruppel op een lotusblad, of
zoals een mosterdzaadje op het puntje van een
naald—op dezelfde wijze hecht hij niet aan
zintuiglijke dingen; hij is degene die ik een
brahmaan noem.

			 Dhammapada - 401
%
PL 402 Hij die in dit leven voor hemzelf het einde
van lijden heeft gerealiseerd, wie zijn last
terzijde heeft gelegd en bevrijd is; hij is degene
die ik een brahmaan noem.

			 Dhammapada - 402
%
PL 403 Wiens kennis diep is, die wijs is, die
bekwaam is om het verkeerde van het juiste pad te
onderscheiden, iemand die het allerhoogste doel
heeft bereikt; hij is degene die ik een brahmaan
noem.

			 Dhammapada - 403
%
PL 404 Op afstand van de lekenvolgelingen en van
hen die de wereld verlaten hebben, iemand die
rondzwerft zonder een vast verblijf, met weinig
wensen; hij is degene die ik een brahmaan noem.

			 Dhammapada - 404
%
PL 405 Hij die gewelddadigheid ten opzichten van
alle levende wezens verlaten heeft, de angstige en
de sterken, iemand die niet doodt of anderen tot
doden aanzet; hij is degene die ik een brahmaan
noem.

			 Dhammapada - 405
%
PL 406 Vriendelijk onder hen die vijandig zijn,
vredig onder hen die gewelddadig zijn, niet
gehecht onder hen die gehecht zijn; hij is degene
die ik een brahmaan noem.

			 Dhammapada - 406
%
PL 407 Van wie begeerte en haat, eigendunk en
minachting zijn afgevallen zoals een mosterdzaadje
van de punt van een naald valt, hij is degene die
ik een brahmaan noem.

			 Dhammapada - 407
%
PL 408 Hij die vriendelijk spreekt, leerzame en
ware woorden, nooit iemand beledigt; hij is degene
die ik een brahmaan noem.

			 Dhammapada - 408
%
PL 409 Wie in de wereld nooit neemt wat niet is
gegeven, of het lang of kort is, groot of klein,
goed of slecht; hij is degene die ik een brahmaan
noem.

			 Dhammapada - 409
%
PL 410 In hem waarin geen begeerte is naar deze
wereld of de volgende, hij die zonder begeerte en
ongebonden is; hij is degene die ik een brahmaan
noem.

			 Dhammapada - 410
%
PL 411 In wie geen gehechtheid gevonden wordt, wie
door perfecte kennis bevrijd is van twijfel, wie
de doodloze staat bereikt heeft; hij is degene die
ik een brahmaan noem.

			 Dhammapada - 411
%
PL 412 Wie in deze wereld voorbij beide banden is
gegaan—verdienste en kwaad—hij is zonder verdriet,
onbezoedeld en zuiver; hij is degene die ik een
brahmaan noem.

			 Dhammapada - 412
%
PL 413 Hij die, zoals de maan zonder bezoedelingen
is, sereen en glashelder is, wie de begeerte naar
het bestaan heeft vernietigd; hij is degene die ik
een brahmaan noem.

			 Dhammapada - 413
%
PL 414 Hij die door dit moerassige pad gereisd is,
de levensgevaarlijke en bedrieglijke ronden van
bestaan (samsara), hij die overgestoken is en de
andere oever heeft bereikt. Hij, die meditatief
is, kalm, vrij van twijfels en nergens aan hecht;
hij heeft Nibbana verwerkelijkt. Hij is degene die
ik een brahmaan noem.

			 Dhammapada - 414
%
PL 415 Hij, die zintuiglijke geneugten heeft
opgegeven, die het huislijke leven verlaten heeft
en het thuisloze leven is aangegaan, hij, die
zowel zintuiglijke geneugten als het continueren
in het bestaan vernietigd heeft; hij is degene die
ik een brahmaan noem.

			 Dhammapada - 415
%
PL 416 Hij, die begeerte heeft opgegeven, die het
huislijke leven verlaten heeft en het thuisloze
leven is aangegaan, hij, die zowel begeerte als
het continueren in het bestaan vernietigd heeft;
hij is degene die ik een brahmaan noem.

			 Dhammapada - 416
%
PL 417 Door menselijke banden opgegeven te hebben
en voorbij goddelijke banden te zijn gegaan, is
iemand ongebonden en vrij van alle banden; hij is
degene die ik een brahmaan noem.

			 Dhammapada - 417
%
PL 418 Hij heeft lust en walging opgegeven, hij is
kalm en hij is bevrijd van de voedingsbodem van
het bestaan, een held die alle werelden overwonnen
heeft; hij is degene die ik een brahmaan noem.

			 Dhammapada - 418
%
PL 419 Hij kent de dood en wedergeboorte van
wezens op elke wijze, hij is volkomen bevrijd,
verheven, ontwaakt; hij is degene die ik een
brahmaan noem.

			 Dhammapada - 419
%
PL 420 Wiens pad noch door hemelwezens, noch door
hemelse muzikanten, noch door mensen bekend is,
wiens bezoedelingen allemaal vernietigd zijn, de
Arahat, hij is degene die ik een brahmaan noem.

			 Dhammapada - 420
%
PL 421 Hij die zich nergens aan vastklampt, hetzij
in het verleden, in het heden of in de toekomst,
die niets bezit, die ongehecht is; hij is degene
die ik een brahmaan noem.

			 Dhammapada - 421
%
PL 422 Hij, de imposante stier, de verhevene, de
dappere, de grote ziener, hij die alles overwonnen
heeft, de hartstochtloze, de zuivere, de
ontwaakte; hij is degene die ik een brahmaan noem.

			 Dhammapada - 422
%
PL 423 Hij, die zijn vorige levens kent, de
gelukkige en ellendige staten ziet, hij die het
einde van geboorten heeft bereikt en de perfectie
van wijsheid heeft verwerkelijkt, de heilige die
de top van zijn spirituele voortreffelijkheid
heeft bereikt; hij is degene die ik een brahmaan
noem.

			 Dhammapada - 423
%
