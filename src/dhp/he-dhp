SS 1התודעה קודמת לכל התופעות, התודעה היא ראש להן,
כולן מעשה תודעה. אם אדם מדבר או פועל עם תודעה לא
טהורה, סבל בא בעקבותיו כגלגלי עגלה העוקבים אחר
השור.

			 Dhammapada - 1
%
SS 2התודעה קודמת לכל התופעות, התודעה היא ראש להן,
כולן מעשה תודעה. אם אדם מדבר או פועל עם תודעה
טהורה, אושר בא בעקבותיו כמו צילו העוקב אחריו.

			 Dhammapada - 2
%
SS 3"הוא פגע בי, הוא הכה אותי, הוא הביס אותי, הוא
שדד אותי." מי שמטפח מחשבות כאלו, השנאה לא שוקטת
בו.

			 Dhammapada - 3
%
SS 4"הוא פגע בי, הוא הכה אותי, הוא הביס אותי, הוא
שדד אותי." מי שלא מטפח מחשבות כאלו, השנאה שוקטת
בו.

			 Dhammapada - 4
%
SS 5לעולם שנאה אינה שוקטת באמצעות שנאה, רק באמצעות
אי-שנאה היא שוקטת— זהו חוק נצחי.

			 Dhammapada - 5
%
SS 6יש אנשים שלא מבינים שכולנו נידונים למות— אך
אלו שמבינים זאת מיישבים את מריבותיהם.

			 Dhammapada - 6
%
SS 7מי שמרוכז בתענוגות, חסר שליטה בחושיו, אינו
מתון באכילה, עצלן ורופס, אותו מָארַה מכניע, כשם
שסופה מפילה עץ חלש.

			 Dhammapada - 7
%
SS 8מי שעוסק בהתבוננות בדוֹחֶה, שולט בחושיו, מתון
באכילה, בעל אמון ומאמץ כנה, מָארַה אינו מכניע
אותו, כשם שסופה אינה מפילה הר יציב.

			 Dhammapada - 8
%
SS 9מי שלובש את הגלימה הכתומה, אך אינו נקי
מזיהומים, חסר שליטה עצמית ואינו ישר— הוא לבטח אינו
ראוי לה.

			 Dhammapada - 9
%
SS 10אך מי שנקי מזיהומים, מבוסס במוסר, בעל שליטה
עצמית ובעל יושר— הוא אכן ראוי לגלימה הכתומה.

			 Dhammapada - 10
%
SS 11אלו שרואים את המהותי במה שאינו מהותי ורואים
את מה שאינו מהותי במהותי, לא מגיעים לעולם אל
המהותי ואובדים בכוונות טועות.

			 Dhammapada - 11
%
SS 12אלו שרואים את המהותי כמהותי ואת הלא-מהותי
כלא-מהותי, מגיעים אל המהותי וחיים עם כוונות טובות.

			 Dhammapada - 12
%
SS 13כשם שאל בית שאינו מסוכך היטב יחדור גשם, כך
לתודעה בלתי מפותחת כראוי תחדור תאווה.

			 Dhammapada - 13
%
SS 14כשם שאל בית מסוכך היטב לא יחדור גשם, כך
לתודעה מפותחת כראוי לא תחדור תאווה.

			 Dhammapada - 14
%
SS 15הוא מצטער עכשיו ומצטער אחר כך, העושה רע מצטער
בשני העולמות. הוא מצטער ומתייסר בראותו את מעשיו
הלא טהורים.

			 Dhammapada - 15
%
SS 16הוא שמח עכשיו ושמח אחר כך, העושה טוב שמח בשני
העולמות. הוא שמח ומאושר בראותו את מעשיו הטהורים.

			 Dhammapada - 16
%
SS 17הוא סובל עכשיו וסובל אחר כך, העושה רע סובל
בשני העולמות. המחשבה 'עשיתי רע' מענה אותו, והוא
סובל עוד יותר כאשר הוא מגיע אל עולם היגון.

			 Dhammapada - 17
%
SS 18הוא שמח כאן ושמח אחר כך, העושה טוב, שמח בשני
העולמות. המחשבה 'עשיתי טוב' משמחת אותו, והוא שמח
אף יותר כאשר הוא מגיע אל עולם השמחה.

			 Dhammapada - 18
%
SS 19אדם המשנן כתבים רבים, אך ברשלנותו אינו פועל
בהתאם, דומה לרועה בקר שסופר רק את הבקר של אחרים—
הוא אינו לוקח חלק בברכה של חיי הפרישות.

			 Dhammapada - 19
%
SS 20על אף שאדם משנן מעט כתבים, אם הוא הולך בדרך
הדְהַמַּה ופועל על פיה, אם הוא זונח תאווה, שנאה
ואשליה, אם הוא בעל חוכמה אמיתית ותודעה משוחררת,
ואם אינו נקשר לדבר בעולם הזה או בעולם הבא— אכן,
הוא לוקח חלק בברכה של חיי הפרישות.

			 Dhammapada - 20
%
SS 21ערנות היא הדרך אל האלמוות, חוסר ערנות היא
הדרך אל המוות. הערניים לא מתים, בעוד אלה שאינם
ערניים כאילו היו מתים.

			 Dhammapada - 21
%
SS 22בהבנה בהירה זו, החכמים הערניים שמחים בערנות,
ונהנים בעולמם של האציליים.

			 Dhammapada - 22
%
SS 23המתרגל בהתמדה, ברציפות ובמאמץ איתן— החכם
יגשים נִיבָּאנַה, השחרור הנעלה משעבוד.

			 Dhammapada - 23
%
SS 24האדם הנמרץ והקשוב, שמעשיו טהורים וזהירים, בעל
השליטה העצמית והערני, החי על פי הדְהַמַּה— תהילתו
מתעצמת.

			 Dhammapada - 24
%
SS 25באמצעות מאמץ וערנות, משמעת ושליטה עצמית, החכם
עושה לעצמו אי, אשר שיטפון לא יכול להכניע.

			 Dhammapada - 25
%
SS 26הטיפשים והבורים נכנעים לחוסר ערנות, אך החכם
שומר על ערנות כעל העושר הגדול ביותר.

			 Dhammapada - 26
%
SS 27אל תיכנעו לחוסר ערנות אל תקדישו עצמכם להנאות
חושים. רק המתרגל הערני משיג אושר גדול.

			 Dhammapada - 27
%
SS 28מסלק חוסר ערנות באמצעות ערנות, כך החכם פועל
ומעפיל למגדל החוכמה נטול צער. אז הוא מביט על ההמון
מלא הצער, כפי שהעומד על ראש הר על השוטים למטה.

			 Dhammapada - 28
%
SS 29ערני בין חסרי ערנות, ער לגמרי בין ישנים— החכם
מתקדם כמו סוס מהיר, המותיר אחריו סוס חלש.

			 Dhammapada - 29
%
SS 30בזכות ערנות, אִינְדְרַה נעשה ראש הישויות
השמימיות. ערנות זוכה לשבחים, חוסר ערנות זוכה תמיד
לבוז.

			 Dhammapada - 30
%
SS 31הנזיר המקדיש עצמו לערנות ורואה סכנה בחוסר
ערנות, מתקדם כמו אש השורפת את כל הזיהומים גדולים
כקטנים.

			 Dhammapada - 31
%
SS 32הנזיר המקדיש עצמו לערנות, ורואה סכנה בחוסר
ערנות, לא ימעד. הוא קרוב לנִיבָּאנַה.

			 Dhammapada - 32
%
SS 33התודעה הפכפכה ובלתי יציבה, קשה לריסון וקשה
לשליטה. החכם מיישר אותה כמו שיוצר חיצים מיישר את
החץ.

			 Dhammapada - 33
%
SS 34כדג שהוטל מפרפר על קרקע יבשה לאחר שהוצא
מבריכת מגוריו— כך גם התודעה הזו מיטלטלת על מנת
להימלט מתחומו של מָארַה.

			 Dhammapada - 34
%
SS 35כיבוש התודעה הוא דבר נפלא, כה קשה לאחיזה,
תמיד זריזה, ונודדת לכל מקום בו היא חפצה— תודעה
מאומנת מביאה שמחה.

			 Dhammapada - 35
%
SS 36איש חכם, הגן על התודעה! כה חמקמקה וקשה
להבחנה, נודדת לכל מקום בו היא חפצה— תודעה מאובטחת
מביאה שמחה.

			 Dhammapada - 36
%
SS 37התודעה חבויה וחסרת צורה, נודדת למרחקים
ובודדה— אלו המכניעים אותה משוחררים מכבליו של
מָארַה.

			 Dhammapada - 37
%
SS 38מי שתודעתו אינה יציבה, שאינו יודע את הלימוד
הטוב, ושאמונו מעורער— חוכמתו אינה מבשילה.

			 Dhammapada - 38
%
SS 39לערני, שתודעתו אינה ספוגה בתאווה, אינה מיוסרת
משנאה, ושהתעלה מעבר לחסד ומגרעת— פחד לא קיים.

			 Dhammapada - 39
%
SS 40משהבנת שהגוף הזה הוא ככלי חרס, ומשביססת את
התודעה הזו כעיר מבצר, הכה במָארַה בחרב החוכמה— הגן
על מה שכבשת, אך אל תיצמד לדבר.

			 Dhammapada - 40
%
SS 41מה נורא! תוך זמן קצר יהיה הגוף הזה מוטל על
האדמה, מושלך ללא רוח חיים, כמו בול עץ חסר תועלת.

			 Dhammapada - 41
%
SS 42תודעה שמכוונת לפגוע תגרום לאדם נזק גדול יותר
מאשר כל נזק שאויב יעשה לאויבו, או שונא לשונאו.

			 Dhammapada - 42
%
SS 43לא אם, לא אב, או כל קרוב אחר, יכולים להועיל
לאדם יותר מתודעתו שלו, כאשר היא מכוונת לטוב.

			 Dhammapada - 43
%
SS 44מי ידע את זו האדמה, את עולמו של יָאמַה
והישויות שבו? מי יבין את דברי החוכמה המוצגים
כהלכה, כאדם מיומן המלקט פרחים?

			 Dhammapada - 44
%
SS 45החניך יבין את זו האדמה, את עולמו של יָאמַה
ואת העולם הזה עם הישויות שבו. החניך יבין את דברי
החוכמה המוצגים כהלכה כאדם מיומן המלקט פרחים.

			 Dhammapada - 45
%
SS 46משהבנת שהגוף הזה הוא כמו קצף, משחדרת לטבעו
האשלייתי, משעקרת את חיצי הפרח של מָארַה, תוכל לצאת
מטווח ראייתו של מלך המוות.

			 Dhammapada - 46
%
SS 47אדם המלקט רק את הפרחים, שדעתו נצמדת בתאווה—
המוות סוחף אותו, כשיטפון אדיר הסוחף כפר רדום.

			 Dhammapada - 47
%
SS 48אדם המלקט רק את הפרחים, שדעתו נצמדת בתאווה,
ושחושיו אינם מסופקים— נמצא תחת שליטתו של המוות.

			 Dhammapada - 48
%
SS 49כדבורה שאוספת את הצוף ועוזבת את הפרח מבלי
לפגוע בצבעו וריחו, כך החכם מתהלך בכפר.

			 Dhammapada - 49
%
SS 50אל לו לאדם למצוא דופי באחר, במה שעשה או לא
עשה. על אדם לבחון רק את עצמו, את מה שעשה או לא
עשה.

			 Dhammapada - 50
%
SS 51כפרח יפה השופע בצבע אך חסר ניחוח, כך מילותיו
היפות של מי שאינו נוהג על פיהן אינן נושאות פרי.

			 Dhammapada - 51
%
SS 52כפרח יפה השופע בצבע ובעל ניחוח, כך מילותיו
היפות של האדם הנוהג על פיהן נושאות פרי.

			 Dhammapada - 52
%
SS 53כשם שניתן לשזור זרים רבים מערימת פרחים גדולה,
כך גם על בן התמותה לעשות מעשים טובים רבים.

			 Dhammapada - 53
%
SS 54ניחוחם המתוק של פרחים אינו נישא נגד הרוח, אף
לא ניחוחם של עץ הסנדל, הבירנית והיסמין. אך ניחוחו
של הטוב נישא נגד הרוח. אדם טוב קורן וחודר לכל עבר.

			 Dhammapada - 54
%
SS 55מכל הניחוחות— עץ הסנדל, הבירנית, לוטוס
ויסמין— ניחוח הטוהר המוסרי הוא הטוב ביותר.

			 Dhammapada - 55
%
SS 56עמום הוא ניחוחם של הטַגַרַה ועץ הסנדל, לעומת
ניחוח הטוהר המוסרי הנעלה, אשר נישא אף בין הישויות
השמימיות.

			 Dhammapada - 56
%
SS 57מָארַה לא מוצא לעולם את דרכם של המוסריים,
החיים בערנות ומשוחררים באמצעות ידיעה מושלמת.

			 Dhammapada - 57
%
SS 58כשם שעל ערימת אשפה המושלכת לצד הדרך, יכול
ללבלב לוטוס ריחני ונעים למראה,

			 Dhammapada - 58
%
SS 59כך בין אנשים בורים ועיוורים, תלמידו של המואר
בשלמות זוהר מלא חוכמה.

			 Dhammapada - 59
%
SS 60ארוך הוא הלילה למי שאינו ישן, ארוכה היא הדרך
ליגע, ארוכה היא הסַמְסָארַה לטיפשים שלא יודעים את
האמת הנעלה.

			 Dhammapada - 60
%
SS 61אם לא תמצא אדם טוב ממך או שווה לך, עשה את
דרכך לבד. אין טעם ברעות עם טיפשים.

			 Dhammapada - 61
%
SS 62"יש לי בנים, יש לי רכוש", כך הטיפש חושב
ודואג. אך אין לו אפילו את עצמו, לכן, אילו בנים?
איזה רכוש?

			 Dhammapada - 62
%
SS 63טיפש היודע את טיפשותו הוא נבון לפחות במידה
זו, אך טיפש החושב עצמו חכם הוא בהחלט נקרא 'טיפש'.

			 Dhammapada - 63
%
SS 64אדם טיפש, אפילו נמצא במחיצת אדם חכם כל חייו,
אינו מבין את הדהמה יותר משכפית מבינה את טעם המרק.

			 Dhammapada - 64
%
SS 65אדם נבון, אפילו נמצא במחיצת אדם חכם לרגע אחד,
מבין במהירות את הדהמה, כפי שלשון מבינה את טעם
המרק.

			 Dhammapada - 65
%
SS 66טיפשים דלי בינה מתנהגים כאילו היו אויבים של
עצמם, הם עושים מעשים רעים המניבים פירות מרים.

			 Dhammapada - 66
%
SS 67מעשה לא טוב הוא זה שעשייתו גוררת חרטה, ושאת
פירותיו חווים בדמעות ובפנים בוכיות.

			 Dhammapada - 67
%
SS 68מעשה טוב הוא זה שעשייתו אינה גוררת חרטה, ושאת
פירותיו חווים בשמחה ואושר.

			 Dhammapada - 68
%
SS 69כל עוד המעשה הרע לא מבשיל, מדמה אותו הטיפש
לדבש, אך כאשר מבשיל המעשה הרע, אז הטיפש מצטער.

			 Dhammapada - 69
%
SS 70חודש אחר חודש הסגפן הטיפש יכול לאכול בעזרת
קצה גבעול עשב, אך עדיין הוא אינו שווה לקמצוץ של
אדם שבחן היטב את הדהמה.

			 Dhammapada - 70
%
SS 71כמו חלב טרי, מעשה רע אינו מחמיץ מהר, הוא עוקב
אחר הטיפש, כמו אש הבוערת תחת אפר.

			 Dhammapada - 71
%
SS 72הטיפש משיג ידע שמוביל לאבדון, זה הורס לטיפש
כל חלקה טובה ומפצח את ראשו.

			 Dhammapada - 72
%
SS 73הטיפש מחפש כבוד שלא מגיע לו, זכות קדימה בין
נזירים, סמכות במנזרים, והערצה מאנשים אחרים.

			 Dhammapada - 73
%
SS 74"הלוואי שבעלי בית ופרושים יחשבו שהדבר נעשה על
ידי. הלוואי שיהיו תחת שליטתי בנוגע לכל חובה שהיא"—
זוהי שאיפתו של הטיפש, כך, תשוקתו וגאוותו מתעצמים.

			 Dhammapada - 74
%
SS 75אחד הוא החיפוש אחר הישגים ארציים, ואחרת היא
הדרך לניבאנה. כאשר הוא מבין זאת כך, הנזיר, תלמידו
של הבודהה, לא ייסחף אחר תהילה, אלא ייפתח הינתקות.

			 Dhammapada - 75
%
SS 76כאדם המְכַוֵן אל אוצר הוא החכם המצביע על
טעויותיך. התרועע עם חכם מעין זה, התחבר עם אדם כזה—
רעות כזו הינה לטובה, לא לרעה.

			 Dhammapada - 76
%
SS 77תן לו להתריע, להדריך ולשמור אותך מהתנהגות לא
נאותה. אדם כזה הינו יקר לאנשים טובים, ומתועב על
ידי הרעים.

			 Dhammapada - 77
%
SS 78אל תתחבר עם ידידים רעים, אל תתחבר עם שפלים.
התחבר עם ידידים טובים, התחבר עם אנשים נעלים.

			 Dhammapada - 78
%
SS 79אדם ששמח בדְהַמַּה, ישן באושר עם תודעה בהירה.
החכם נהנה תמיד מהדְהַמַּה שהוצגה על ידי הנעלה.

			 Dhammapada - 79
%
SS 80חופרי תעלות מובילים מים, עושי חיצים מיישרים
חיצים, נגרים מעצבים עץ, החכמים שולטים בעצמם.

			 Dhammapada - 80
%
SS 81כשם שסלע מוצק אינו נע ברוח, כך החכמים לא
מושפעים משבחים והאשמות.

			 Dhammapada - 81
%
SS 82כפי שאגם עמוק צלול ושליו, כך החכם הופך צלול
כאשר הוא שומע את הדְהַמַּה.

			 Dhammapada - 82
%
SS 83אכן, הטובים מוותרים על הכל, הם לא משוחחים על
תשוקות להנאות החושים. החכמים אינם חשים התעלות או
דיכאון, כאשר נוגעים בהם אושר או כאב.

			 Dhammapada - 83
%
SS 84הוא לא ישתוקק להצלחה באמצעים לא כשרים, לא
למען עצמו ולא למען אחר. הוא לא ישתוקק לבנים, עושר
או שלטון— כך הוא יהיה מוסרי, חכם והגון.

			 Dhammapada - 84
%
SS 85מעטים האנשים שחוצים אל הגדה שמעבר. רובם רק
רצים מעלה ומטה בגדה הקרובה.

			 Dhammapada - 85
%
SS 86אלו הפועלים בהתאם לדְהַמַּה המוצגת בשלמות
יחצו אל מעבר לממלכת המוות הקשה כל כך לצליחה.

			 Dhammapada - 86
%
SS 87משעזב את התורות האפלות, החכם מפתח בהירות.
משעזב את הבית לטובת חיי חסר-בית, הוא חי הרחק
בבדידות.

			 Dhammapada - 87
%
SS 88משזנח את התאווה, בלי דבר— שם עליו לבקש הנאה.
החכם ינקה עצמו מזיהומי התודעה.

			 Dhammapada - 88
%
SS 89אלו שתודעתם פותחה היטב לכדי שלמות בגורמי
ההתעוררות, אשר לא נאחזים ובשמחה מוותרים על
ההיקשרות, הזוהרים, החופשיים מהתחלואים— הם הגשימו
נִיבָּאנַה בעולם הזה.

			 Dhammapada - 89
%
SS 90במי שסיים את המסע, חסר הצער, אשר השתחרר מהכל
לחלוטין, והכחיד את כל הקשרים, קדחת התשוקות אינה
קיימת עוד.

			 Dhammapada - 90
%
SS 91המודעים מאמצים את עצמם, הם אינם קשורים לאף
בית— כמו ברבורים שנטשו את האגם, הם מותירים מאחור
בית אחר בית.

			 Dhammapada - 91
%
SS 92אלו שאינם צוברים ונבונים ביחס למזון, שמושאם
הוא הרִיק, החופש חסר ההתניות— דרכם היא כזו של
הציפורים באוויר, בלתי ניתנת לעקיבה.

			 Dhammapada - 92
%
SS 93האדם שתחלואיו הושמדו, ואינו קשור למזון,
שמושאו הוא הריק, החופש חסר ההתניות— דרכו היא כזו
של הציפורים באוויר, בלתי ניתנת לעקיבה.

			 Dhammapada - 93
%
SS 94מי שחושיו שלווים כסוסים מאולפים היטב על ידי
רוכב, שנטש את היהירות והוא חופשי מהתחלואים— אדם
כמותו גם הישויות השמימיות מוקירות.

			 Dhammapada - 94
%
SS 95כמו האדמה שאינה דוחה דבר, אדם חסר דאגות,
מאומן כראוי, כעמוד איתן או כאגם צלול נטול בוץ— אין
לו קיום נוסף.

			 Dhammapada - 95
%
SS 96מחשבתו רגועה, דיבורו רגוע, ומעשיו רגועים,
המשוחרר לגמרי דרך הבנה נכונה, שליו לחלוטין ויציב.

			 Dhammapada - 96
%
SS 97האדם שמעבר לאמונה, היודע את הבלתי-נוצר, אשר
חתך את כל הקשרים, אשר השמיד את הגורמים ללידה
והפסיק להיאחז— הוא אכן הטוב מבני האדם.

			 Dhammapada - 97
%
SS 98בין אם זה כפר, יער, עמק או גבעה— המקומות בהם
אַרַהַנְטִים נמצאים הם אכן מעוררי השראה.

			 Dhammapada - 98
%
SS 99מעוררי השראה הם היערות, היכן שאנשים ארציים
אינם מוצאים הנאה. שם חסרי התשוקה שמחים, כי אין הם
מחפשים אחר הנאות חושים.

			 Dhammapada - 99
%
SS 100טובה יותר מאלף מילים נטולות משמעות, היא מילה
אחת בעלת משמעות, שהשומע אותה משיג שלווה.

			 Dhammapada - 100
%
SS 101טובה יותר מאלף פסקאות נטולות משמעות, היא
פסקה אחת בעלת משמעות, שהשומע אותה משיג שלווה.

			 Dhammapada - 101
%
SS 102טוב יותר מלומר אלף פסקאות נטולות משמעות הוא
לומר פסקה אחת של דְהַמַּה, שהשומע אותה משיג שלווה.

			 Dhammapada - 102
%
SS 103אף אם אדם יביס בקרב אלף אנשים אלף פעמים,
עדיין, המנצח הגדול מכולם הוא מי שמנצח את עצמו.

			 Dhammapada - 103
%
SS 104ניצחון-עצמי הוא טוב יותר מניצחון על אחרים
לאדם בעל שליטה עצמית וריסון מוסרי מתמיד.

			 Dhammapada - 104
%
SS 105אפילו ישות שמיימית, גַנְדְהַבַּה, מָארַה או
בְּרַהַמַה לא יכולים להפוך את ניצחונו של האדם הזה
לתבוסה.

			 Dhammapada - 105
%
SS 106טוב יותר מהקרבת קורבנות באלפים חודש אחר חודש
במשך מאה שנים, הוא רגע אחד בו אדם מעניק כבוד לבעלי
תודעה מפותחת.

			 Dhammapada - 106
%
SS 107טוב יותר מביצוע פולחן אש קורבן ביער במשך מאה
שנים, הוא רגע אחד בו אדם מעניק כבוד לבעלי תודעה
מפותחת.

			 Dhammapada - 107
%
SS 108אי אילו מתנות ומנחות שאדם המחפש ברכה יציע
בעולם הזה במשך שנה שלמה, כל אלה לא שווים אף רבע
מהחסד המושג בכיבוד האנשים ההגונים, המצוינים באמת.

			 Dhammapada - 108
%
SS 109לזה אשר תמיד נלהב לכבד ולשרת את המבוגרים,
ארבע הברכות האלו מתגשמות: חיים ארוכים, יופי, אושר
וכוח.

			 Dhammapada - 109
%
SS 110אף שניתן לחיות מאה שנים ללא מוסר וללא שליטה
עצמית, עדיפים חיים של יום אחד עם מוסר ומודעות.

			 Dhammapada - 110
%
SS 111אף שניתן לחיות מאה שנים בטיפשות ובחוסר שליטה
עצמית, עדיפים חיים של יום אחד עם חוכמה ומודעות.

			 Dhammapada - 111
%
SS 112אף שניתן לחיות מאה שנים בעצלות ובהתהוללות,
עדיפים חיים של יום אחד מלאי מאמץ ונחישות.

			 Dhammapada - 112
%
SS 113אף שניתן לחיות מאה שנים מבלי להבין את ההופעה
וההעלמות של הדברים, עדיפים חיים של יום אחד
בהתבוננות בהופעה וההעלמות של הדברים.

			 Dhammapada - 113
%
SS 114אף שניתן לחיות מאה שנים מבלי לראות אף פעם את
האלמוות, עדיפים חיים של יום אחד ולראות את האלמוות.

			 Dhammapada - 114
%
SS 115אף שניתן לחיות מאה שנים מבלי לראות אף פעם את
האמת הנעלה, עדיפים חיים של יום אחד ולראות את האמת
הנעלה.

			 Dhammapada - 115
%
SS 116מהר לעשות טוב ורסן את עצמך מלעשות רע. כשאדם
איטי בעשיית טוב, תודעתו נוטה לרוע.

			 Dhammapada - 116
%
SS 117אם עשית רע— אל תחזור על זה, אל תייחל לזה, כי
הצבירה של רוע מולידה סבל.

			 Dhammapada - 117
%
SS 118אם עשית טוב— חזור על זה, ייחל לזה, כי מבורכת
היא הצבירה של טוב.

			 Dhammapada - 118
%
SS 119ייתכן שאדם העושה הרע יפגוש גורל טוב כל עוד
הרוע עדיין לא הבשיל, אך כאשר הוא מבשיל, אז עושה
הרע רואה את תוצאות מעשיו הרעים.

			 Dhammapada - 119
%
SS 120ייתכן שאדם העושה טוב יפגוש גורל אכזר כל עוד
הטוב עדיין לא הבשיל, אך כאשר הוא מבשיל, אז עושה-
הטוב רואה את תוצאות מעשיו הטובים.

			 Dhammapada - 120
%
SS 121אל תתייחס בקלות דעת לרוע במחשבה "זה לא יחזור
אלי", טיפה אחר טיפה גם קערה מתמלאת במים— כך גם
הטיפש, האוסף מעט למעט, ממלא עצמו ברוע.

			 Dhammapada - 121
%
SS 122אל תתייחס בקלות דעת לטוב, במחשבה "זה לא
יחזור אלי", טיפה אחר טיפה גם קערה מתמלאת במים— כך
גם החכם, האוסף מעט למעט, ממלא עצמו בטוב.

			 Dhammapada - 122
%
SS 123כפי שסוחר הנוסע עם ליווי מצומצם וסחורות רבות
ירחק מדרכים לא בטוחות, או אדם הרוצה לחיות ירחק
מרעל— כך גם עליך להתרחק ממעשים רעים.

			 Dhammapada - 123
%
SS 124כף יד נטולת פצעים יכולה לשאת אפילו רעל. רעל
לא משפיע על מי שאין לו פצעים— אין שום חולי לאדם
שלא עושה כל רע.

			 Dhammapada - 124
%
SS 125מי שפוגע באדם תמים, טהור וחסר אשמה— הרוע
חוזר אל הטיפש הזה, כמו אבק המושלך נגד הרוח.

			 Dhammapada - 125
%
SS 126יש שנולדים ברחם, הרשעים נולדים בעולמות
היגון, המסורים הולכים לעולמות הברכה, חסרי התחלואים
מגשימים נִיבָּאנַה.

			 Dhammapada - 126
%
SS 127לא בשמים, לא באמצע האוקיאנוס, ולא בנקיקי
הרים— אין מקום בעולם בו אדם יוכל לברוח מהתוצאות של
מעשיו הרעים.

			 Dhammapada - 127
%
SS 128לא בשמים, לא באמצע האוקיאנוס ולא בנקיקי
הרים— אין מקום בעולם בו אדם יוכל להתגבר על המוות.

			 Dhammapada - 128
%
SS 129כולם יראים מפני אלימות, כולם פוחדים מהמוות.
בראותך שאחרים כמותך, אל תהרוג ואל תגרום לאחר
להרוג.

			 Dhammapada - 129
%
SS 130כולם יראים מפני אלימות, החיים יקרים לכולם.
בראותך שאחרים כמותך, אל תהרוג ואל תגרום לאחר
להרוג.

			 Dhammapada - 130
%
SS 131אם בעודך רוצה להיות מאושר אתה משתמש באלימות
נגד יצורים חיים אשר גם רוצים להיות מאושרים— לא
תמצא אושר בעתיד.

			 Dhammapada - 131
%
SS 132אם בעודך רוצה להיות מאושר אינך משתמש באלימות
נגד יצורים חיים אשר גם רוצים להיות מאושרים— תמצא
אושר בעתיד.

			 Dhammapada - 132
%
SS 133אל תדבר אל אף אחד בגסות, דבריך ישיבו יחס
דומה. אכן, דיבור מעליב פוגע, וייתכן שנקמה תשיג
אותך.

			 Dhammapada - 133
%
SS 134אם כמו פעמון שבור אינך מהדהד, אתה קרוב
לנִיבָּאנַה, כי אין בך עוד עוינות.

			 Dhammapada - 134
%
SS 135כמו רועה המוביל את העדר למרעה עם מקל, כך גם
הזדקנות ומוות מוליכים את כוח החיים של בני התמותה.

			 Dhammapada - 135
%
SS 136אף כאשר הוא עושה רע, הטיפש אינו מבין זאת.
השוטה מתענה כתוצאה ממעשיו, כמו אדם הנשרף באש.

			 Dhammapada - 136
%
SS 137מי שמשתמש באלימות כנגד אדם לא אלים, ופוגע
במי שלא מזיק, תוך זמן קצר יהיה באחד מעשרת המצבים:

			 Dhammapada - 137
%
SS 138הוא יחווה כאב חד, אסון, פגיעה בגוף, מחלה
אנושה, מחלת נפש,

			 Dhammapada - 138
%
SS 139הוא יסתבך בצרות עם השלטונות, יואשם באשמות
חמורות, יאבד קרובים, יאבד רכוש,

			 Dhammapada - 139
%
SS 140ביתו יחרב בלהבות, ולאחר מותו השוטה הזה יוולד
בגיהינום.

			 Dhammapada - 140
%
SS 141לא הליכה בעירום, ולא רַסְטוֹת, ולא לכלוך,
ולא צום, ולא שינה על פני האדמה, ולא התמרחות בעפר
ואפר, ולא הסתגפות בהרים יכולים לטהר אדם אשר לא
התעלה מעבר לספק.

			 Dhammapada - 141
%
SS 142גם אם יהיה מקושט היטב, עדיין, אם הוא יציב,
רגוע, בעל שליטה, ומבוסס בתרגול הרוחני, לאחר שזנח
אלימות כלפי כל היצורים החיים— הוא ברהמין, הוא
פרוש, הוא נזיר.

			 Dhammapada - 142
%
SS 143היכן ניתן למצוא אדם בעולם הזה המרוסן בענווה,
היודע מעט האשמות, כפי שסוס טוב יודע מעט מהשוט?

			 Dhammapada - 143
%
SS 144כמו סוס טוב הנמנע מהשוט, היה ערני ודרוך,
התמלא בכמיהה רוחנית. עם אמונה ומוסר טהור, מאמץ
וריכוז, בחקירה של האמת, בהשלמת הידע, בהתנהגות
נאותה ומודעות, שים קץ לסבל העצום הזה.

			 Dhammapada - 144
%
SS 145חופרי תעלות מובילים מים, יוצרי חיצים מיישרים
חיצים, נגרים מעצבים עץ, והמאומנים היטב שולטים
בעצמם.

			 Dhammapada - 145
%
SS 146בעוד העולם עולה כל הזמן בלהבות, מה לך הצחוק
הזה, מה העליצות? עטוי אפלה, מדוע אינך מחפש את
האור?

			 Dhammapada - 146
%
SS 147הבט בדמות הגוף היפה הזה— ערימת כאב ומחלות,
נגוע במלא מחשבות, בלי דבר מתמשך או יציב.

			 Dhammapada - 147
%
SS 148הגוף הזה בלוי לגמרי, קן מחלות שברירי, גופה
מצחינה מתפרקת— אכן, החיים נגמרים במוות.

			 Dhammapada - 148
%
SS 149העצמות האלה שצבען כשל יונים, כדלעות הן
הפזורות בסתיו— איזו הנאה יש במראה שכזה?

			 Dhammapada - 149
%
SS 150העיר הזו בנויה מעצמות המודבקות בבשר ודם,
מכילה הזדקנות ומוות, יוהרה, זלזול, וצביעות.

			 Dhammapada - 150
%
SS 151אפילו מרכבות מלכותיות מפוארות מתבלות, וכך גם
הגוף הזה מזדקן. אך הדְהַמַּה של הישרים אינה דועכת
כאשר מלמדים אותה לאנשים טובים.

			 Dhammapada - 151
%
SS 152מי שלומד מעט מזדקן כמו פר— הוא גדל בנפח אך
חוכמתו אינה גדלה.

			 Dhammapada - 152
%
SS 153דרך לידות רבות בסַנְֹסָארַה נדדתי לריק,
בחיפוש אחר בונה הבית— לידות חוזרות ונשנות גורמות
סבל.

			 Dhammapada - 153
%
SS 154בונה הבית, התגליתַ! לא תבנה שוב בית זה, כי
כל קורות הגג שלך שבורות ועמוד היסוד שלך מנופץ.
תודעתי השיגה את הבלתי-מותנה, הגשמתי את הכחדת
ההשתוקקות.

			 Dhammapada - 154
%
SS 155מי שלא הלך בדרך של חיים רוחניים, או שנכשל
להשיג עושר בצעירותו, דועך כמו עגור זקן באגם בלי
דגים.

			 Dhammapada - 155
%
SS 156מי שלא הלך בדרך של חיים רוחניים, או שנכשל
להשיג עושר בצעירותו, שוכב כמו חץ משומש שנורה,
מתאבל על העבר.

			 Dhammapada - 156
%
SS 157אם אדם יקר לעצמו, עליו לשמור על עצמו היטב.
החכם שומר על ערנות במשך שלוש אשמורות הלילה.

			 Dhammapada - 157
%
SS 158ראשית על אדם לבסס את עצמו במה שראוי, ורק
לאחר מכן להדריך אחרים— כך החכם לא יואשם.

			 Dhammapada - 158
%
SS 159כפי שאדם מלמד אחרים, כך עליו לפעול. כדי שאדם
יאמן אחרים, ראשית עליו להיות מרוסן בעצמו— אכן, קשה
היא שליטה עצמית.

			 Dhammapada - 159
%
SS 160אדם הוא המגן של עצמו, מי עוד יוכל להיות
המגן? כאשר אדם בשליטה מלאה, הוא משיג מגן הקשה
להשגה.

			 Dhammapada - 160
%
SS 161הרע נעשה על ידי אדם בעצמו, נולד מתוך עצמו,
נוצר בעצמו— הוא שוחק את הטיפש כמו יהלום השוחק אבן
חן קשה.

			 Dhammapada - 161
%
SS 162כמו הצמח המטפס מָאלוּבָא החונק את עץ הסָאל
עליו הוא גדל, כך גם אדם מושחת פוגע בעצמו, בהתאם
לאיחוליו של אויב.

			 Dhammapada - 162
%
SS 163קל לאדם לעשות רע ונזק לעצמו, אך להועיל
ולעשות טוב, קשה לו עד מאוד.

			 Dhammapada - 163
%
SS 164הטיפש אשר בשל השקפה מרושעת משמיץ את לימוד
האַרַהַנְטִים, האציליים החיים חיי דְהַמַּה, מצמיח
רק פירות של הרס עצמי— כמו במבוק הקַטְהַקַה המת עם
הנבת פירותיו.

			 Dhammapada - 164
%
SS 165אדם עושה רע בעצמו, אדם מזוהם במו ידיו. אדם
נמנע מלעשות רע בעצמו, אדם מטוהר במו ידיו. טוהר
וחוסר טוהר של אדם תלויים בו— אף אחד לא יכול לטהר
אחר.

			 Dhammapada - 165
%
SS 166אל לך להזניח את רווחתך למען זו של אחרים, עד
כמה גדולה שתהיה. דע את רווחתך בבהירות, ופעל להשגת
המטרה הנעלה.

			 Dhammapada - 166
%
SS 167אל תעסוק בדברים נחותים, אל תחיה בפיזור-דעת,
אל תאמץ השקפות שגויות, אל תשתהה ארוכות בקיום ארצי.

			 Dhammapada - 167
%
SS 168התעורר! אל תהיה שאנן! הובל חיים של דְהַמַּה
ועשייה טובה. ההולכים בדרך הדְהַמַּה חיים באושר גם
בעולם הזה וגם בעולם הבא.

			 Dhammapada - 168
%
SS 169הובל חיים של דְהַמַּה ועשייה טובה. אל תוביל
חיים בזויים. ההולכים בדרך הדְהַמַּה חיים באושר גם
בעולם הזה וגם בעולם הבא.

			 Dhammapada - 169
%
SS 170כפי שאדם מביט בבועה, כפי שאדם מביט בדמיון
שווא, אם הוא מביט כך בעולם— מלך המוות לא יכול
לראותו.

			 Dhammapada - 170
%
SS 171בוא, הבט בעולם הזה, היפה כמרכבה מלכותית.
הטיפשים שקועים בו, אך הנבון חסר הקשרות אליו.

			 Dhammapada - 171
%
SS 172מי שנהג בחוסר תשומת לב ועתה הוא נוהג
במודעות, מאיר את העולם הזה כמו ירח ללא ענן.

			 Dhammapada - 172
%
SS 173מי שמשנה את התנהגותו הרעה לעשייה מיטיבה,
מאיר את העולם הזה כמו ירח ללא ענן.

			 Dhammapada - 173
%
SS 174העולם הזה עיוור, רק מעטים רואים בו בבהירות.
כפי שציפורים מעטות מצליחות לחמוק מרשת, רק מעטים
הולכים אל עולמות הברכה.

			 Dhammapada - 174
%
SS 175ברבורים נעים בשמים, בעלי כוחות נעים באוויר,
החכם נע מן העולם לאחר שהביס את מָארַה וצבאו.

			 Dhammapada - 175
%
SS 176מי שהפר את הכלל האחד של הימנעות מאמירת שקר,
ומזלזל במה שיבוא אחר כך, אין דבר רע שהוא אינו
מסוגל לעשות.

			 Dhammapada - 176
%
SS 177קמצנים אינם בדרכם אל עולמות שמימיים, טיפשים
אינם משבחים נדיבות, אך החכם נהנה בנתינה, ודי בכך
להפוך אותו למאושר אחר כך.

			 Dhammapada - 177
%
SS 178ריבונות על כל העולם, לידה בעולמות שמימיים,
שליטה בכל העולמות— טוב מכל אלה הוא פריו של 'הנכנס
לזרם'.

			 Dhammapada - 178
%
SS 179ניצחונו של הבּוּדְּהַה הוא בלתי הפיך, אף אחד
בעולם לא מסוגל להשתוות לו. באיזה נתיב תוכל להדריך
את 'חסר הנתיב', בעל הטווח הבלתי מוגבל?

			 Dhammapada - 179
%
SS 180לבּוּדְּהַה לא קיימת עוד ההשתוקקות הסבוכה
והמסבכת אשר מנציחה את ההתהוות. באיזה נתיב תוכל
להדריך את 'חסר הנתיב', בעל הטווח הבלתי מוגבל?

			 Dhammapada - 180
%
SS 181החכמים אשר מסורים למדיטציה מוצאים הנאה
בפרישות שלווה. אפילו הישויות השמימיות מוקירות את
אלה המודעים, הבּוּדְּהוֹת הנעלים.

			 Dhammapada - 181
%
SS 182נדיר להיוולד כאדם, נדירים הם חיי התמותה.
נדיר לזכות בהזדמנות לשמוע את הדְהַמַּה הטובה,
ונדיר באמת להיות עֵד להופעתם של הבּוּדְּהוֹת.

			 Dhammapada - 182
%
SS 183הימנעות מרע, פיתוח טוּב, וטיהור התודעה— זהו
לימוד הבּוּדְּהוֹת.

			 Dhammapada - 183
%
SS 184סובלנות מתמדת היא הסגפנות הגבוהה ביותר.
הבּוּדְּהוֹת אומרים "נִיבָּאנַה היא נעלה". מי
שמזיק לאחרים אינו נזיר אמיתי, מי שפוגע באחרים אינו
פרוש אמיתי.

			 Dhammapada - 184
%
SS 185לא לגנות, לא לפגוע, להיות מרוסן בהתאם לכללי
הנזירות, לאכול במתינות, לשהות בבדידות, להיות מסור
לתרגול מדיטציה— זהו לימוד הבּוּדְּהוֹת.

			 Dhammapada - 185
%
SS 186אפילו בגשם של מטבעות זהב אין סיפוק לתשוקות,
כי תענוגות החושים מעניקים מעט סיפוק וגורמים כאב
רב.

			 Dhammapada - 186
%
SS 187לאחר שהוא מבין זאת, החכם לא מוצא הנאה אפילו
בהנאות שמימיות. תלמידו של הער בשלמות מוצא הנאה בקץ
ההשתוקקות.

			 Dhammapada - 187
%
SS 188אנשים המאויימים על ידי פחד, מחפשים מקלט
במקומות רבים— בגבעות, יערות, חורשות, עצים ומקדשים.

			 Dhammapada - 188
%
SS 189אף אחד מאלה אינו באמת מקום מחסה בטוח, אף אחד
מאלה אינו מחסה נעלה. אדם אינו משוחרר מכל הסבל
במקומות מחסה כאלו.

			 Dhammapada - 189
%
SS 190אדם שמוצא מחסה בבּוּדְּהַה, בדְהַמַּה,
ובסַנְגְהַה, רואה בתבונה נכונה את ארבעת אמיתות
האציליים:

			 Dhammapada - 190
%
SS 191סבל, מקור הסבל, קץ הסבל, ודרך האציליים
המתומנת המובילה אל קץ הסבל.

			 Dhammapada - 191
%
SS 192זה אכן מחסה בטוח, זהו המחסה הנעלה. לאחר שהלך
אל מחסה זה, אדם משוחרר מכל הסבל.

			 Dhammapada - 192
%
SS 193קשה למצוא אדם בעל חוכמה גדולה— אין הוא נולד
בכל מקום. היכן שחכם כזה נולד, משפחתו משגשגת באושר.

			 Dhammapada - 193
%
SS 194מבורכת היא הופעת הבּוּדְּהוֹת, מבורך הוא
לימוד הדְהַמַּה הטובה, מבורך הוא האיחוד
בסַנְגְהַה, ומבורך הוא התרגול של אלו בהרמוניה.

			 Dhammapada - 194
%
SS 195הוא מכבד את אלו הראויים לכבוד— הבּוּדְּהוֹת
ותלמידיהם, אשר התעלו מעבר לכל המכשולים וצלחו מעבר
לצער ובכי.

			 Dhammapada - 195
%
SS 196מי שמכבד אותם, השלווים וחסרי הפחד, אין שיעור
לחסדיו בכל מדד שהוא.

			 Dhammapada - 196
%
SS 197אכן, אנו חיים בשמחה, ידידותיים בין העוינים.
בין אנשים עוינים, אנו חיים חסרי שנאה.

			 Dhammapada - 197
%
SS 198אכן, אנו חיים בשמחה, חסרי יסורים בין
המתייסרים. בין המתייסרים, אנו חיים חסרי יסורים.

			 Dhammapada - 198
%
SS 199אכן, אנו חיים בשמחה, חסרי חמדנות בין
החמדנים. בין החמדנים, אנו חיים חסרי חמדנות.

			 Dhammapada - 199
%
SS 200אכן, אנו חיים בשמחה, חסרי הקשרות לדבר.
ניזונים מתחושות התעלות, נחייה כישויות הקורנות.

			 Dhammapada - 200
%
SS 201ניצחון מוליד טינה, המובס חי בכאב. השלווים
חיים בשמחה, וזונחים ניצחון ותבוסה.

			 Dhammapada - 201
%
SS 202אין אש כתשוקה, ואין מצוקה כשנאה, אין כאבים
כמִצְרַפִים, ואין שמחה הנעלה על השלווה.

			 Dhammapada - 202
%
SS 203רעב הוא המחלה הגרועה מכל, סַנְקְהַרוֹת הן
הסבל הנורא מכל. לאדם היודע זאת באמת, נִיבָּאנַה
היא האושר הגדול מכל.

			 Dhammapada - 203
%
SS 204בריאות היא הבעלות הטובה ביותר, סיפוק הוא
העושר הטוב ביותר, אמון הוא העמית הטוב ביותר,
נִיבָּאנַה היא האושר הגדול מכל.

			 Dhammapada - 204
%
SS 205לאחר שטעם את טעם ההתבודדות והשלווה, הוא הופך
חופשי מייסורים ועבירות, וגומע את טעם ברכת
הדְהַמַּה.

			 Dhammapada - 205
%
SS 206טוב לראות את האציליים, להיות בחברתם תמיד
משמח. הרחק ממראה טיפשים, אדם יהיה תמיד מאושר.

			 Dhammapada - 206
%
SS 207המתרועע בחברת טיפשים דרכו מתארכת. מכאיב
להיות בחברת טיפשים— כמו לחיות עם אויב, אך משמח
להיות בחברת החכם, כמו מפגש עם קרובים.

			 Dhammapada - 207
%
SS 208לכן— לך בעקבות בעל החוכמה, הנבון והמלומד,
שומר המוסר, הממלא את חובותיו האציליים, הוא אשר לו
תכונות כשל צדיק וחכם, כמו קבוצת כוכבים הסובבים את
הירח.

			 Dhammapada - 208
%
SS 209הוא המתרגל את שיש להימנע ממנו, ואינו מתרגל
את שעליו לעשות, לאחר שוויתר על המטרה ונצמד ליקר
לו, מקנא לבסוף באלו שמתרגלים.

			 Dhammapada - 209
%
SS 210אל תחפש קירבה עם האהובים עליך וגם לא עם
השנואים עליך. לא לראות את האהובים זה סבל, וכך גם
לראות את השנואים.

			 Dhammapada - 210
%
SS 211לכן, אל תוקיר דבר, כי פרידה מהיקר פוגעת. אין
כבלים לאלו אשר אין להם דבר אהוב או לא אהוב.

			 Dhammapada - 211
%
SS 212מתוך חיבה צומח צער, מתוך חיבה צומח פחד. במי
שהשתחרר לחלוטין מחיבה אין צער, ומהיכן יגיע פחד?

			 Dhammapada - 212
%
SS 213מתוך אהבה צומח צער, מתוך אהבה צומח פחד. במי
שהשתחרר לחלוטין מאהבה אין צער, ומהיכן יגיע פחד?

			 Dhammapada - 213
%
SS 214מתוך התענגות צומח צער, מתוך התענגות צומח
פחד. במי שהשתחרר לחלוטין מהתענגות אין צער, ומהיכן
יגיע פחד?

			 Dhammapada - 214
%
SS 215מתוך תאווה צומח צער, מתוך תאווה צומח פחד.
במי שהשתחרר לחלוטין מתאווה אין צער, ומהיכן יגיע
פחד?

			 Dhammapada - 215
%
SS 216מתוך השתוקקות צומח צער, מתוך השתוקקות צומח
פחד. במי שהשתחרר לחלוטין מהשתוקקות אין צער, ומהיכן
יגיע פחד?

			 Dhammapada - 216
%
SS 217המוסריים ובעלי התובנה, הצדיקים ויודעי האמת,
אשר עושים את שעליהם לעשות— אותם אנשים מוקירים.

			 Dhammapada - 217
%
SS 218המכוון לעבר הבלתי ניתן לתיאור אשר תודעתו
בעלת השראה, ושאינה כבולה להנאות החושים— מכונה 'אדם
הנע במעלה הזרם.'

			 Dhammapada - 218
%
SS 219כאשר אדם שנעדר מביתו זמן רב שב ממרחקים,
קרובים, חברים ועמיתים, על שובו שמחים ומברכים.

			 Dhammapada - 219
%
SS 220כך עם אדם העושה חסדים— כאשר הוא מגיע לעולם
הבא, מקבלים אותו מעשיו הטובים כמו קרובים המקבלים
את פני יקירם.

			 Dhammapada - 220
%
SS 221זנח את הכעס, וותר על הגאווה, התגבר על כל
הכבלים. מי שאינו נאחז בגוף ובתודעה, חסר דבר, סבל
לא פוגע בו.

			 Dhammapada - 221
%
SS 222אדם הבולם כעס שמתעורר בו, כמו רכב שעוצר
מרכבה מתדרדרת— אותו אני מכנה 'רכב אמיתי', האחרים
רק אוחזים במושכות.

			 Dhammapada - 222
%
SS 223התגבר על הכעס באמצעות אי-כעס, התגבר על הרוע
באמצעות טוב-לב, התגבר על הקמצנות באמצעות נדיבות,
התגבר על השקר באמצעות אמת.

			 Dhammapada - 223
%
SS 224על אדם לדבר אמת, לא לתת מקום לכעס ולתת למי
שמבקש גם כשיש לו מעט. בעזרת שלושה אלו הוא יגיע אל
ממלכת הישויות השמימיות.

			 Dhammapada - 224
%
SS 225החכמים שאינם פוגעים ותמיד מרוסנים בגוף,
הולכים אל האלמוות, היכן שאין צער.

			 Dhammapada - 225
%
SS 226הערניים בכל עת, המתאמנים יומם וליל, ותמיד
מכוונים לנִיבָּאנַה— תחלואיהם מתפוגגים.

			 Dhammapada - 226
%
SS 227אַטוּלַה, זוהי אימרה עתיקה, לא כזו המתאימה
רק לימינו: "הם מאשימים את מי ששותק, הם מאשימים את
מי שמדבר הרבה, הם מאשימים את מי שמדבר מעט. אין אדם
בעולם הזה שלא מאשימים אותו".

			 Dhammapada - 227
%
SS 228מעולם לא היה, לעולם לא יהיה, וגם כעת לא נמצא
אדם, אשר זוכה רק להאשמות או זוכה רק לשבחים.

			 Dhammapada - 228
%
SS 229לאחר שהתבונן בו יום אחר יום, החכם משבח את
האדם בעל ההתנהגות חסרת הדופי: מרוסן, נבון ומוסרי.

			 Dhammapada - 229
%
SS 230האדם אשר כמו זהב צרוף— מי יוכל להאשים אותו?
אפילו הישויות השמימיות משבחות אותו, ואף בְּרַהַמַה
משבח אותו.

			 Dhammapada - 230
%
SS 231שמור על עצמך מפני זעם במעשים, היה מרוסן
בגופך. לאחר שזנחת התנהגות לא נאותה, תרגל התנהגות
נאותה.

			 Dhammapada - 231
%
SS 232שמור על עצמך מפני זעם בדיבור, היה מרוסן
בדבריך. לאחר שזנחת דיבור לא נאות, תרגל דיבור נאות.

			 Dhammapada - 232
%
SS 233שמור על עצמך מפני זעם במחשבה, היה מרוסן
במחשבותיך. לאחר שזנחת חשיבה לא נאותה, תרגל חשיבה
נאותה.

			 Dhammapada - 233
%
SS 234החכמים מרוסנים במעשיהם, מרוסנים בדיבורם,
ומרוסנים במחשבתם— הם אכן מרוסנים כראוי.

			 Dhammapada - 234
%
SS 235כעלה נובל אתה כעת, שליחי המוות ממתינים לך.
אתה עומד בפתח המוות, בלי כל אספקה למסע.

			 Dhammapada - 235
%
SS 236עשה אי לעצמך, היה חכם והזדרז לעשות מאמץ.
חסר-תשוקה, לאחר שתפטר מהזיהומים, תגיע לשטחם
השמיימי של האציליים.

			 Dhammapada - 236
%
SS 237חייך הגיעו לקיצם כעת, אתה מתקדם אל עבר מלך
המוות. לא יהיה לך מקום מנוחה בדרך, וגם לא כל אספקה
למסע.

			 Dhammapada - 237
%
SS 238עשה אי לעצמך, היה חכם והזדרז לעשות מאמץ.
חסר-תשוקה, לאחר שתפטר מהזיהומים, לא תחווה שוב לידה
והזדקנות.

			 Dhammapada - 238
%
SS 239כמו נפח המסיר שכבות חִמצון מכסף, רגע אחר
רגע, מעט למעט— כך בהדרגה החכם מסיר את זיהומיו.

			 Dhammapada - 239
%
SS 240כפי שחלודה מעכלת את המתכת ממנה היא נוצרת— כך
גם מעשיהם של עבריינים מובילים אותם אל עולמות
היגון.

			 Dhammapada - 240
%
SS 241אי-שינון הוא פגם בלימוד מנטרות, הזנחה היא
פגם בבית, רישול הוא פגם במראה, חוסר-ערנות הוא פגם
בשומר.

			 Dhammapada - 241
%
SS 242חוסר צניעות הוא פגם באישה, קמצנות היא פגם
באדם נדיב— דברים רעים אלה הם אכן פגמים גם בעולם
הזה וגם בעולם הבא.

			 Dhammapada - 242
%
SS 243פגם גדול מכל אלו היא בורות, הגרועה מכל
הפגמים. נזירים, זִנחו פגם אחד זה והיו חסרי פגמים.

			 Dhammapada - 243
%
SS 244קלים הם החיים לחסר המצפון, החצוף כעורב,
הרברבן, הפזיז, החי בשחיתות.

			 Dhammapada - 244
%
SS 245קשים הם החיים לבעל המצפון, התר תמיד אחר
טוהר, הנמרץ, העניו, המוביל חיים טהורים.

			 Dhammapada - 245
%
SS 246מי שהורג יצורים חיים, אומר שקרים, לוקח מה
שלא ניתן, הולך לאישה של אחר,

			 Dhammapada - 246
%
SS 247ושותה משקאות משכרים— אדם כזה פועל לעקירת
שורשיו כבר בעולם הזה.

			 Dhammapada - 247
%
SS 248אדם יקר, דע לך: לא קל לרסן את הרע. אל תיתן
לחמדנות ולהתנהגות רעה לגרור אותך לאומללות ארוכת
טווח.

			 Dhammapada - 248
%
SS 249אנשים נותנים על פי אמונם ובהתאם לרצונם. מי
שאינו שבע רצון מהאוכל והמשקה שניתן לו לא משיג
סַמָאדְהִי ביום או בלילה.

			 Dhammapada - 249
%
SS 250מי שבו חוסר שביעות הרצון הזה נכחד לחלוטין
ונעקר מהשורש, משיג סַמָאדְהִי ביום או בלילה.

			 Dhammapada - 250
%
SS 251אין אש כתשוקה, אין אחיזה כשנאה, אין רשת
כאשליה, אין נהר כהשתוקקות.

			 Dhammapada - 251
%
SS 252קל לראות טעויות של אחרים, אך קשה לאדם לראות
את טעויותיו שלו. את שגיאותיו של אחר מנפה אדם כמו
מוץ, אך מסתיר את שלו כרמאי המסתיר זריקה כושלת של
קוביות.

			 Dhammapada - 252
%
SS 253אדם המחפש פגמים באחרים ותמיד ביקורתי—
תחלואיו גדלים, והוא רחוק מהכחדתם.

			 Dhammapada - 253
%
SS 254אין עקבות בשמים, ואין פרושים מחוץ לדרכו של
הבּוּדְּהַה. אנשים מכורים להתרבות-מנטאלית, אך
הבּוּדְּהוֹת חופשיים מהתרבות-מנטאלית.

			 Dhammapada - 254
%
SS 255אין עקבות בשמים, ואין פרושים מחוץ לדרכו של
הבּוּדְּהַה. אין דברים מותנים נצחיים, ואין חוסר
יציבות בבּוּדְּהוֹת.

			 Dhammapada - 255
%
SS 256אדם אינו צודק כאשר הוא שוקל דברים באופן
שרירותי. אדם חכם חוקר הן את הנכון והן את השגוי.

			 Dhammapada - 256
%
SS 257מי שמנהיג אחרים ללא שימוש בכוח, בהגינות
ובהתאם לדְהַמַּה, הנבון 'שומר הדְהַמַּה'— הוא
מכונה 'צדיק'.

			 Dhammapada - 257
%
SS 258אדם אינו חכם רק משום שהוא מדבר הרבה. השליו,
חסר הטינה וחסר הפחד— הוא מכונה 'חכם'.

			 Dhammapada - 258
%
SS 259אדם אינו 'תומך הדְהַמַּה' רק משום שהוא מדבר
הרבה. אם אדם, על אף שלמד מעט דְהַמַּה, אינו מקל
ראש בעניין אלא רואה בעצמו את האמת שבכך— הוא אכן
'תומך הדְהַמַּה'.

			 Dhammapada - 259
%
SS 260הוא אינו בכיר רק בשל שערו האפור. מי שבוגר רק
בגילו מכונה 'זקן שוטה'.

			 Dhammapada - 260
%
SS 261מי שמוסרי וישר, נטול אלימות, מרוסן, בעל
שליטה עצמית, חכם וללא כל דופי— מכונה בצדק 'בכיר'.

			 Dhammapada - 261
%
SS 262אדם קנאי, אנוכי וערמומי לא הופך לאדם בעל
אופי טוב באמצעות יופי חיצוני או דיבור רהוט.

			 Dhammapada - 262
%
SS 263מי שנחתכו בו הזיהומים הללו, נעקרו מהשורש
והוכחדו— החכם חסר הפגמים נקרא 'בעל מזג טוב'.

			 Dhammapada - 263
%
SS 264לא באמצעות גילוח ראש אדם חסר יושר וריסון
הופך לפרוש. מי שמלא תשוקה וחמדנות, כיצד יהיה פרוש?

			 Dhammapada - 264
%
SS 265מי שהכניע לחלוטין כל רוע, הן גדול והן קטן—
כיוון שהתגבר על כל הרוע, הוא מכונה 'פרוש'.

			 Dhammapada - 265
%
SS 266אדם אינו נזיר רק משום שהוא חי מנדבות אחרים.
גם לא באמצעות אימוץ צורת התנהגות הופך אדם לנזיר
אמיתי.

			 Dhammapada - 266
%
SS 267מי שמעבר לחסד ופגיעה, שמוביל חיים רוחניים
וחי עם הבנה בעולם הזה— נקרא בצדק 'נזיר'.

			 Dhammapada - 267
%
SS 268לא באמצעות שתיקה הופך הטיפש לחכם. מי שכאילו
היה אוחז במאזניים— מקבל את הטוב ונמנע מהרע, הוא
אכן חכם.

			 Dhammapada - 268
%
SS 269בהמנעו מהרע, הנזיר פיקח. כיוון שהוא יודע את
שני העולמות הללו, הוא מכונה 'חכם'.

			 Dhammapada - 269
%
SS 270מי שפוגע ביצורים חיים אינו אצילי. הבלתי מזיק
לכל היצורים החיים מכונה 'אצילי'.

			 Dhammapada - 270
%
SS 271לא בשמירה על מסורת וטקסים בלבד, או בלמידה
מרובה בלבד, או בהשגת סַמָאדְּהִי בלבד, או בחיי
התבודדות בלבד,

			 Dhammapada - 271
%
SS 272או בהשגת אושר הפרישות אותו אנשים ארציים אינם
חווים— אל לכם להיות שבעי רצון, נזירים, עד שתגשימו
בעצמכם את חדלון התחלואים.

			 Dhammapada - 272
%
SS 273מכל הדרכים, הדרך המתומנת היא הטובה ביותר.
מכל האמיתות, ארבע האמיתות הן הטובות ביותר. מכל
התופעות, העדר התשוקה היא הטובה ביותר. מכל בני האדם
והישויות, 'הרואה' הוא הטוב ביותר.

			 Dhammapada - 273
%
SS 274זו הדרך ואין אחרת הטובה ממנה לטיהור הראייה.
לך בה ותעתע במָארַה.

			 Dhammapada - 274
%
SS 275בלכתך בדרך הזו תשים קץ לסבל. זו הדרך אותה
הצגתי לאחר שגיליתי כיצד לשלוף את קוץ התשוקה.

			 Dhammapada - 275
%
SS 276עליך לעשות את המאמץ בעצמך, הטַטְהָאגַטוֹת רק
מראים את הדרך. אלו המתרגלים, הצועדים בדרך, הם
ישתחררו מכבליו של מָארַה.

			 Dhammapada - 276
%
SS 277"כל הדברים המותנים ארעיים"— כאשר אדם רואה
זאת בחוכמה, הוא מתפכח מהסבל— זו הדרך לטיהור.

			 Dhammapada - 277
%
SS 278"כל הדברים המותנים כואבים"— כאשר אדם רואה
זאת בחוכמה, הוא מתפכח מהסבל— זו הדרך לטיהור.

			 Dhammapada - 278
%
SS 279"כל הדברים המותנים חסרי עצמיות"— כאשר אדם
רואה זאת בחוכמה, הוא מתפכח מהסבל— זו הדרך לטיהור.

			 Dhammapada - 279
%
SS 280הרדום בעוד עליו לקום ולפעול, המתבטל בעוד הוא
צעיר וחזק, הרפה בעוד עליו להיות נחוש— אדם עצלן כזה
לא מוצא את הדרך לחוכמה.

			 Dhammapada - 280
%
SS 281ריסון החשיבה, שמירה על הדיבור, והמנעות מכל
רע במעשה— מי שיטהר את שלושת דרכי הפעולה הללו יגשים
את הדרך שהוצגה על ידי החכם.

			 Dhammapada - 281
%
SS 282חוכמה צומחת מתוך מאמץ, ללא מאמץ חוכמה דועכת.
לאחר שאדם מבין את שתי הדרכים האלו להתפתחות ודעיכה,
עליו לפעול כך שחוכמתו תגדל.

			 Dhammapada - 282
%
SS 283עיקרו את יער-התשוקה עד אחרון העצים, מתוך
היער צומח פחד. לאחר שעקרתם את היער וסבך השיחים,
אז, נזירים, תהיו חסרי תשוקה.

			 Dhammapada - 283
%
SS 284כל עוד לא נעקר סבך השיחים של תשוקת גבר
לאישה, כולל הקטנים ביותר, תודעתו כבולה— כמו עגל
יונק לאימו.

			 Dhammapada - 284
%
SS 285עקור את החיבה לעצמך כפי שעוקרים לוטוס לבן של
סתיו. פַּתֵח את הדרך לשלווה, לנִיבָּאנַה, כפי
שהוצגה על ידי הנעלה.

			 Dhammapada - 285
%
SS 286"כאן אחיה בעונת הגשמים, כאן בחורף וכאן
בקיץ"— כך מהרהר לו הטיפש, ולא מבין את הסכנה.

			 Dhammapada - 286
%
SS 287אדם הקשור לילדיו ומרעו בהתאהבות ממכרת— המוות
סוחף אותו, כשיטפון הסוחף כפר בשנתו.

			 Dhammapada - 287
%
SS 288לא קרובים, לא בנים, ואף לא הורים אינם מהווים
הגנה המעניקה שלווה אמיתית— מי שנלכד על ידי המוות,
אף קרוב לא יכול להציל אותו.

			 Dhammapada - 288
%
SS 289לאחר שהבין זאת— על החכם להיות מרוסן מוסרית
ולהזדרז לפנות אל הדרך המובילה לנִיבָּאנַה.

			 Dhammapada - 289
%
SS 290אם כתוצאה מעזיבת אושר קטן יוכל אדם להשיג
אושר גדול יותר, על החכם לעזוב את האושר הקטן בחפשו
אחר אושר גדול יותר.

			 Dhammapada - 290
%
SS 291מי שמחפש את אושרו בגרימת כאב לאחרים, הינו
כבול בכבלי האיבה, ולא ישתחרר ממנה.

			 Dhammapada - 291
%
SS 292אלה שדוחים את שעליהם לעשות ועושים את שאין
לעשות, היהירים והרשלנים— תחלואיהם רק גדלים.

			 Dhammapada - 292
%
SS 293מי שלקחו על עצמם להתמיד בפיתוח קשב לגוף, ולא
מחפשים לעשות את שאין לעשות, בעלי הקשב והבנה מלאה—
תחלואיהם מגיעים לקיצם.

			 Dhammapada - 293
%
SS 294לאחר שהרג אם (השתוקקות), אב (תפישת עצמיות),
שני מלכים לוחמים (ההשקפות הקיצוניות), והשמיד ארץ
(חושים) על יושביה (הקשרות ותשוקה)— הוא ברהמין חסר
טרדות.

			 Dhammapada - 294
%
SS 295לאחר שהרג אם, אב, שני מלכים מלומדים (ההשקפות
הקיצוניות), והשמיד את דרך הנמר כחמישי (חמשת
המכשולים), הוא ברהמין חסר טרדות.

			 Dhammapada - 295
%
SS 296תלמידיו של גוֹטַמַה ערים תמיד, ביום ובלילה
מתרגלים קשב לסגולות הבּוּדְּהַה.

			 Dhammapada - 296
%
SS 297תלמידיו של גוֹטַמַה ערים תמיד, ביום ובלילה
מתרגלים קשב לסגולות הדְהַמַּה.

			 Dhammapada - 297
%
SS 298תלמידיו של גוֹטַמַה ערים תמיד, ביום ובלילה
מתרגלים קשב לסגולות הסַנְגְהַה.

			 Dhammapada - 298
%
SS 299תלמידיו של גוֹטַמַה ערים תמיד, ביום ובלילה
מתרגלים קשב לגוף.

			 Dhammapada - 299
%
SS 300תלמידיו של גוֹטַמַה ערים תמיד, ביום ובלילה
תודעתם מוצאת הנאה באי-פגיעה.

			 Dhammapada - 300
%
SS 301תלמידיו של גוֹטַמַה תמיד ערים, ביום ובלילה
תודעתם מוצאת הנאה בתרגול מדיטציה.

			 Dhammapada - 301
%
SS 302לא קל לצאת לפרישות, לא קל להנות מכך, גם חיים
ארציים הם קשים ומלאי צער. לחיות בחברת אנשים לא
ראויים זה סבל, הנודד ללא מטרה נתון לסבל— לכן אל
תהיה נודד ללא מטרה, ואל תהיה נתון לסבל.

			 Dhammapada - 302
%
SS 303אדם בעל מוסר ואמון, שם טוב ועושר, מכובד בכל
מקום ובכל ארץ אליה הוא מגיע.

			 Dhammapada - 303
%
SS 304הטובים נראים ממרחק, כמו הרי ההימאליה, אך
הרשעים אינם נראים אף מקרוב, כמו חיצים הנורים
בלילה.

			 Dhammapada - 304
%
SS 305הוא אשר יושב לבדו, ישן לבדו והולך לבדו,
החרוץ החי בבדידות אשר אימן את עצמו— הוא ימצא הנאה
ביער.

			 Dhammapada - 305
%
SS 306השקרן הולך לגיהינום, וכך גם מי שטוען "לא
עשיתי זאת". שני האנשים השפלים הללו חולקים בעזיבתם
יעד זהה בחיים הבאים.

			 Dhammapada - 306
%
SS 307רבים מהלובשים את הגלימה הכתומה הם חסרי שליטה
עצמית ובעלי מזג רע. כתוצאה ממעשיהם הרעים המושחתים
הללו יוולדו בגיהינום.

			 Dhammapada - 307
%
SS 308טוב יותר לבלוע כדור ברזל הבוער מחום כמו
להבות אש, מלהיות אדם חסר מוסר החי על נדבות מזון.

			 Dhammapada - 308
%
SS 309ארבעה אסונות יפקדו אדם פזיז הנואף עם אשת
אחר: צבירת מגרעות, שינה טרודה, מוניטין רע, ולידה
בגיהינום.

			 Dhammapada - 309
%
SS 310קצרה הנאתם של האיש והאישה המפוחדים. אז
נצברות מגרעות, לידה לא טובה בעתיד, והמלך מטיל עונש
כבד— לכן אל לאדם לנאוף עם אשת אחר.

			 Dhammapada - 310
%
SS 311כפי שעשב קוּסַה הנתפס לא נכון חותך את כף
היד, כך גם פרישות הנתפסת לא נכון גוררת אדם
לגיהינום.

			 Dhammapada - 311
%
SS 312כל פעולה בהיסח דעת, כל חובה מוסרית המושחתת,
כל חיים רוחניים העומדים בספק— כל אלה אינם מניבים
פירות רבים.

			 Dhammapada - 312
%
SS 313על אדם לעשות את שעליו לעשות מתוך מאמץ איתן.
חיי פרישות בטלים מעוררים אף יותר אבק.

			 Dhammapada - 313
%
SS 314מוטב לא לעשות מעשה רע, כי לאחר מכן הוא גורם
לאדם להתענות. מוטב לעשות מעשה טוב, כי לאחר מכן אין
הוא גורם לאדם חרטות.

			 Dhammapada - 314
%
SS 315כמו עיר חומה, המוגנת מבפנים ומבחוץ— שמור על
עצמך היטב, אל תיתן להזדמנות הזו לחמוק. אלו
שמפספסים את ההזדמנות הזו, מצטערים כשהם נולדים
בגיהינום.

			 Dhammapada - 315
%
SS 316המתביישים במה שאין להתבייש, ואינם מתביישים
במה שיש להתבייש— האוחזים בהשקפות מוטעות מועדים
להגיע לעולמות היגון.

			 Dhammapada - 316
%
SS 317הרואים פחד היכן שאין פחד, ואינם רואים פחד
היכן שיש פחד— האוחזים בהשקפות מוטעות מועדים להגיע
לעולמות היגון.

			 Dhammapada - 317
%
SS 318המוצאים דופי במה שאין דופי, ואינם מוצאים
דופי במה שיש דופי— האוחזים בהשקפות מוטעות מועדים
להגיע לעולמות היגון.

			 Dhammapada - 318
%
SS 319המכירים בטעות כטעות ואת שאינו טעות כחסר-
טעות— האוחזים בהשקפות נכונות, מועדים להגיע לעולמות
הברכה.

			 Dhammapada - 319
%
SS 320כמו פיל בקרב אליו נורים חיצים מכל עבר, כך גם
אני אעמוד בהאשמות— אכן, אנשים רבים הם חסרי מוסר.

			 Dhammapada - 320
%
SS 321פיל מאולף הוא זה שניתן להובילו דרך המון, פיל
מאולף הוא זה שעליו רוכב המלך. כך, הטוב מבין האנשים
הוא בעל השליטה העצמית, אשר עומד בהאשמות.

			 Dhammapada - 321
%
SS 322מצויינים הם פרדות מאולפים, סוסים גזעיים מעמק
האינדו, פילים גדולים ופילים בעלי ניבים— אך טוב מכל
אלה הוא בעל השליטה העצמית.

			 Dhammapada - 322
%
SS 323לא באמצעות אמצעים אלה יוכל אדם להגיע אל הארץ
חסרת הדרך אליה הולך האדם המאומן היטב בריסון
ובשליטה עצמית.

			 Dhammapada - 323
%
SS 324הפיל דְהַנַפָּאלַה מאבד שליטה בתקופת הייחום.
בעל-הניבים הקשור אף לא אוכל, כאשר הוא נזכר ביער
הפילים.

			 Dhammapada - 324
%
SS 325אדם עצלן, גרגרן ובטלן, המתהפך במיטה כמו חזיר
שמן ושבע נולד מחדש שוב ושוב.

			 Dhammapada - 325
%
SS 326לפני כן התודעה הזו נדדה כפי שרצתה, לאן
שחשקה, וכטוב בעיניה, אך עתה אני אשלוט בה בחוכמה—
כרוכב השולט בפיל פראי.

			 Dhammapada - 326
%
SS 327היה מסור לערנות, שמור היטב על תודעתך, חלץ
עצמך מביצת הפגעים הזו— כמו פיל המחלץ עצמו מהבוץ.

			 Dhammapada - 327
%
SS 328אם אתה מוצא חבר פיקח המוביל חיים ראויים, היה
בחברתו בשמחה ובמודעות והתגבר על כל הקשיים.

			 Dhammapada - 328
%
SS 329אם אינך יכול למצוא חבר פיקח המוביל חיים
ראויים, אז, כפי שמלך מותיר אחריו ממלכה מובסת או
פיל בודד ביער הפילים— לך בדרכך לבדך.

			 Dhammapada - 329
%
SS 330מוטב לחיות לבד, אין רעות עם טיפשים. לך לבדך
ואל תעשה כל רע, היה חסר דאגות כמו הפיל מָאטַנְגַה
ביער.

			 Dhammapada - 330
%
SS 331מבורכים הם חברים כאשר יש צורך, מבורך הוא
סיפוק עם מה שיש, מבורכים הם חסדים כשהחיים מגיעים
לקיצם, ומבורכת היא הזניחה של כל הסבל.

			 Dhammapada - 331
%
SS 332מבורך בעולם הוא הסיוע של אדם לאימו, וכך גם
מבורך הסיוע של אדם לאביו. מבורך בעולם הוא הסיוע
לפרושים, וכך גם מבורך הסיוע לברהמינים.

			 Dhammapada - 332
%
SS 333מבורך הוא המוסר עד סוף החיים, מבורך הוא
האמון האיתן, מבורכת היא השגת החוכמה, ומבורכת היא
ההמנעות מעשיית כל רע.

			 Dhammapada - 333
%
SS 334השתוקקותו של אדם החי בפראות גדלה כמו צמח
מטפס. הוא קופץ מחיים לחיים, כמו קוף המחפש פירות
ביער.

			 Dhammapada - 334
%
SS 335מי שמוכנע על ידי ההשתוקקות המאמללת ונקשר אל
העולם, צערו מתרבה כעשב בִּירַנַה אחרי הגשם.

			 Dhammapada - 335
%
SS 336אך מי שמכניע את ההשתוקקות המאמללת הזו, ואינו
נקשר אל העולם, הצער נושר ממנו כטיפת מים מעלה
לוטוס.

			 Dhammapada - 336
%
SS 337זאת אומר לכם: בהצלחה לכל הנאספים! עיקרו את
שורש ההשתוקקות כמו את שורשי עשב הבִּירַנַה
הריחניים. אל תיתנו למָארַה להרוס אתכם שוב ושוב כמו
ששיטפון דורס קני סוף.

			 Dhammapada - 337
%
SS 338כפי שעץ שנפל ישוב לגדול אם שורשיו נותרו
שלמים וחזקים, כך גם סבל צומח שוב ושוב עד אשר
ההשתוקקות החבויה נעקרת.

			 Dhammapada - 338
%
SS 339שלושים ושישה זרמי התשוקה הזורמים בעוצמה אל
עבר מושאי ההנאה, סוחפים אדם בעל השקפות רעות
בשיטפון מחשבות התאווה.

			 Dhammapada - 339
%
SS 340נהרות אלה זורמים בכל מקום והצמח המטפס של
ההשתוקקות כך נובט וצומח. בראותך את המטפס מנביט,
חתוך את שורשיו באמצעות חוכמה.

			 Dhammapada - 340
%
SS 341יצורים חיים מאושרים בנהרות התאוות— בהסתמכות
על שמחה הגורמת הנאה, מגיעים אנשים ללידה והזדקנות.

			 Dhammapada - 341
%
SS 342בני האנושות מוקירי התשוקה מתרוצצים כארנבים
מפוחדים. לכודים בשלשלאות, הם סובלים שוב ושוב זמן
רב.

			 Dhammapada - 342
%
SS 343בני האנושות מוקירי התשוקה מתרוצצים כארנבים
מפוחדים. לכן, על אף ההנאה שבתשוקה, על אדם לייחל
לאי-תשוקה.

			 Dhammapada - 343
%
SS 344למרות שזנח את הכמיהה לחיי-בית ופנה אל היער,
הוא רץ בחזרה מהיער אל חיי-בית. הביטו, על אף שהוא
חופשי, הוא שב אל השעבוד.

			 Dhammapada - 344
%
SS 345"זו אינה שלשלת חזקה", אומרים החכמים על זו
העשויה ברזל, עץ או עשב— אך ההתאהבות והכמיהה
לתכשיטים ובשמים, לילדים ונשים הן שלשלאות חזקות
בהרבה.

			 Dhammapada - 345
%
SS 346השלשלאות הללו, אומרים החכמים, מושכות אדם
למטה, ועל אף שהן נראות רפויות, הן קשות להתרה. גם
אותן הם חותכים וללא כל כמיהה, לאחר שוויתרו על
הנאות החושים, הם פורשים מהעולם.

			 Dhammapada - 346
%
SS 347האחוזים בתאווה לכודים במערבולת כעכביש הלכוד
ברשתו שלו. גם אותה חותכים החכמים, וללא כל כמיהה,
הם זונחים את כל הסבל.

			 Dhammapada - 347
%
SS 348זנח את העבר, זנח את העתיד, זנח את ההווה וחצה
אל מעבר לקיום, עם תודעה משוחררת מכל דבר לא תמצא
עוד לידה והזדקנות.

			 Dhammapada - 348
%
SS 349אדם המוטרד ממחשבות, בעל תאווה עזה, אשר תופס
דברים כמהנים— השתוקקותו גדלה בקביעות, והוא אכן
מחזק את השלשלאות.

			 Dhammapada - 349
%
SS 350מי שנהנה מהשקטת מחשבותיו ומתרגל בקביעות
מודעות והתבוננות בדוֹחֶה— הוא אכן ישים קץ לתשוקה
וינפץ את שלשלאותיו של מָארַה.

			 Dhammapada - 350
%
SS 351הוא שהשיג את המטרה, חסר הפחד, נטול התאווה,
אשר השתחרר מההשתוקקות ושלף את קוץ הקיום— זהו גופו
האחרון.

			 Dhammapada - 351
%
SS 352המשוחרר מהשתוקקות והקשרות, המומחה במשמעויות
השפה, המילים, הצירופים וההברות של כתבי הלימוד, וגם
יודע מה קודם למה— הוא אכן נושא את גופו האחרון
ומכונה חכם גדול, אדם גדול.

			 Dhammapada - 352
%
SS 353הנני מנצח-כל, הנני כל-יודע, בלתי מוכתם על
ידי דבר. לאחר שזנחתי הכל, השתחררתי תוך הכחדת
ההשתוקקות. משהבנתי הכל ישירות בעצמי, למי אוכל
לקרוא מורי?

			 Dhammapada - 353
%
SS 354מתנת הדְהַמַּה טובה מכל המתנות, טעם
הדְהַמַּה טוב מכל הטעמים, הנאת הדְהַמַּה טובה מכל
ההנאות, השחרור מתשוקה מביס את כל הסבל.

			 Dhammapada - 354
%
SS 355עושר הורס את הטיפש, אך לא את מי שמחפש את
הגדה השנייה. בתשוקה לעושר הורס השוטה את עצמו ואת
הסובבים לו.

			 Dhammapada - 355
%
SS 356עשב משחית את השדות, תאווה משחיתה את בני
האדם. לכן, נדבה לאלה החופשיים מתאווה מניבה פירות
רבים.

			 Dhammapada - 356
%
SS 357עשב משחית את השדות, שנאה משחיתה את בני האדם.
לכן, נדבה לאלה החופשיים משנאה מניבה פירות רבים.

			 Dhammapada - 357
%
SS 358עשב משחית את השדות, אשליה משחיתה את בני
האדם. לכן, נדבה לאלה החופשיים מאשליה מניבה פירות
רבים.

			 Dhammapada - 358
%
SS 359עשב משחית את השדות, השתוקקות משחיתה את בני
האדם. לכן, נדבה לאלה החופשיים מהשתוקקות מניבה
פירות רבים.

			 Dhammapada - 359
%
SS 360טוב הוא ריסון העין, ריסון האוזן הוא טוב, טוב
הוא ריסון האף, ריסון הלשון הוא טוב,

			 Dhammapada - 360
%
SS 361טוב הוא ריסון הגוף, ריסון הדיבור הוא טוב,
טוב הוא ריסון המחשבה, בכל עניין ריסון הוא טוב.
הנזיר המרוסן בכל דרך משתחרר מכל סבל.

			 Dhammapada - 361
%
SS 362המרוסן בידיו, ברגליו ובדיבורו, המצויין
שבמרוסנים, המוצא הנאה בעצמו, המיושב בדעתו, המתבודד
והמסופק— אותו מכנים 'נזיר'.

			 Dhammapada - 362
%
SS 363הנזיר המרוסן בלשונו, המצטט דברים ללא יוהרה,
ומבהיר את משמעות הלימוד— נעים לשמוע את דבריו.

			 Dhammapada - 363
%
SS 364הנזיר המוצא הנאה בדְהַמַּה ואוהב אותה,
המהרהר בדְהַמַּה וזוכר אותה היטב— לא מאבד את
הדְהַמַּה הטובה.

			 Dhammapada - 364
%
SS 365אל לאדם לזלזל בהישגיו, וגם לא לקנא באלו של
אחרים. נזיר המקנא בהישגיהם של אחרים אינו משיג
ריכוז.

			 Dhammapada - 365
%
SS 366אם נזיר לא מזלזל בהישגיו, אף אם הם מועטים—
הישויות השמימיות משבחות אותו המוביל בחריצות חיים
טהורים.

			 Dhammapada - 366
%
SS 367מי שאין בו חיבה מכל סוג שהיא לתודעה ולגוף,
ושאינו מצטער על מה שאין לו, הוא אכן מכונה 'נזיר'.

			 Dhammapada - 367
%
SS 368הנזיר השוהה באהבה חסרת גבולות ומסור באמת
לתורת הבּוּדְּהַה, משיג את השלווה הגבוהה— ברכת
החידלון של הדברים המותנים.

			 Dhammapada - 368
%
SS 369נזיר, רוקן את הסירה— ריקה, היא תשוט בקלות.
לאחר שתחתוך את התשוקה והשנאה, תגיע לנִיבָּאנַה.

			 Dhammapada - 369
%
SS 370חתוך את החמישה, עזוב את החמישה, ואז פַּתֵּח
את החמש. הנזיר שהתגבר על חמשת הכבלים מכונה 'אדם
שצלח את הזרם'.

			 Dhammapada - 370
%
SS 371נזיר, תרגל מדיטציה, אל תהיה שאנן, אל תתן
לתודעתך ללכת בעקבות הנאות החושים. אל תבלע כדור
ברזל לוהט בשאננות, כי אז תזעק "זה כואב!"

			 Dhammapada - 371
%
SS 372אין ריכוז מדיטטיבי לחסר החוכמה, ולא חוכמה
לחסר הריכוז המדיטטיבי. מי שיש בו גם ריכוז מדיטטיבי
וגם חוכמה— הוא אכן קרוב לנִיבָּאנַה.

			 Dhammapada - 372
%
SS 373לאחר שהנזיר נטש את ביתו והשקיט את תודעתו,
כשהוא רואה ישירות את הדְהַמַּה הנכונה, אושרו עולה
על זה האנושי.

			 Dhammapada - 373
%
SS 374בכל פעם שהוא מתבונן בהופעת והעלמות
המִצְרַפִים, הוא חווה שמחה ואושר— לאלו שיודעים,
זהו האלמוות.

			 Dhammapada - 374
%
SS 375אלו יסודות החיים הרוחניים של הנזיר החכם—
אבטחת החושים, שביעות רצון, וריסון בהתאם לכללי
המשמעת של הנזירים.

			 Dhammapada - 375
%
SS 376הוא יחיה בחברת חברים לדרך, הנמרצים וטהורים
באורח חייהם. הוא יהיה לבבי ונעים הליכות— כך, מלא
שמחה, הוא ישים קץ לסבל.

			 Dhammapada - 376
%
SS 377כצמח היסמין המשיל את פרחיו הקמלים— כך גם
עליכם נזירים, להשיל את תשוקתכם ושנאתכם.

			 Dhammapada - 377
%
SS 378הנזיר השליו בגופו, השליו בדיבורו הרגוע
והמיושב בדעתו, אשר דחה את פתיון העולם— הוא מכונה
'נינוח'.

			 Dhammapada - 378
%
SS 379נזיר, בקר את עצמך, בחן את עצמך— עם מודעות
ושליטה עצמית תחיה באושר.

			 Dhammapada - 379
%
SS 380אדם הוא אכן המגן של עצמו, אדם הוא אכן יוצר
גורלו— על כן, שלוט בעצמך, כמו סוחר השולט בסוס טוב.

			 Dhammapada - 380
%
SS 381הנזיר מלא השמחה והסיפוק מתורת הלימוד של
הבּוּדְּהַה צועד אל עבר הברכה של הדממת הדברים
המותנים.

			 Dhammapada - 381
%
SS 382הנזיר הזה, שבעודו צעיר הקדיש עצמו לתורת
הלימוד של הבּוּדְּהַה— מאיר את העולם כמו ירח מתוך
ענן.

			 Dhammapada - 382
%
SS 383ברהמין, סלק את תשוקות החושים, עשה מאמץ וחתוך
את הזרם. לאחר שתדע את חדלון הדברים המותנים, אז
ברהמין, תדע את הבלתי-נוצר.

			 Dhammapada - 383
%
SS 384כאשר הברהמין מגיע בשתי דרכים אל הגדה שמעבר,
אז כל קשריו של 'היודע' נעלמים.

			 Dhammapada - 384
%
SS 385מי שאין עבורו 'הגדה הזו' ולא 'הגדה שמעבר',
וגם לא שתיהן— 'זו ושמעבר', חסר הצער שהסיר את העול—
אותו אני מכנה 'ברהמין'.

			 Dhammapada - 385
%
SS 386מי שיושב ומתרגל ללא דופי, שעבודתו הושלמה
והוא חופשי מהתחלואים, הוא שהגיע למטרה הנעלה ביותר—
אותו אני מכנה 'ברהמין'.

			 Dhammapada - 386
%
SS 387השמש זוהרת ביום, הירח זוהר בלילה, הלוחם זוהר
בשריונו, הברהמין זוהר במדיטציה— אך הבּוּדְּהַה
זוהר בגדולתו כל היום וכל הלילה.

			 Dhammapada - 387
%
SS 388משום שנפטר מהרוע הוא נקרא ברהמין, משום
שהתנהגותו שלווה הוא נקרא פרוש, ומשום שזנח את
זיהומיו הוא מכונה 'אדם שיצא לפרישות'.

			 Dhammapada - 388
%
SS 389אל לאדם להכות ברהמין, ואל לברהמין לתת מקום
לכעס. בושה היא לאדם המכה ברהמין, ובושה גדולה עוד
יותר היא לזה הנותן מקום לכעס.

			 Dhammapada - 389
%
SS 390אין דבר מועיל יותר לברהמין משמירת תודעתו
הרחק מהיקר לו. כאשר הכוונות לפגוע נפסקות, אז הסבל
שוקט.

			 Dhammapada - 390
%
SS 391מי שאינו עושה כל רע במעשה, דיבור או מחשבה,
אשר מרוסן בשלוש דרכים אלו— אותו אני מכנה 'ברהמין'.

			 Dhammapada - 391
%
SS 392את האדם ממנו לומדים את הדְהַמַּה, אותה הציג
הבּוּדְּהַה הער בשלמות, יש לכבד במסירות— כפי
שברהמין מכבד את מנחת האש.

			 Dhammapada - 392
%
SS 393לא בזכות שיער קלוע ולא בזכות שושלת, וגם לא
בזכות לידה, אדם הוא ברהמין. אדם של יושר ואמת— הוא
טהור, הוא ברהמין.

			 Dhammapada - 393
%
SS 394שוטה, לשם מה שיערך הקלוע? לשם מה בגדך העשוי
עור? בתוכך התסבוכת ואתה מקשט את עצמך מבחוץ.

			 Dhammapada - 394
%
SS 395האדם הלובש גלימה העשויה סחבות, הכחוש, עם
ורידים הנראים על כל גופו, ואשר מתרגל מדיטציה
בבדידות ביער— אותו אני מכנה 'ברהמין'.

			 Dhammapada - 395
%
SS 396אינני מכנה אדם 'ברהמין' רק משום שיצא מרחם או
נולד מאם מסויימת. אם יש לו הקשרות לארציות, אין הוא
אלא אדם מתנשא. אך זה שאינו קשור לדבר והוא חופשי
מהקשרות— אותו אני מכנה 'ברהמין'.

			 Dhammapada - 396
%
SS 397מי שחתך את כל הכבלים ואין לו דאגות, הוא
שהתנתק מההצמדות— אותו אני מכנה 'ברהמין'.

			 Dhammapada - 397
%
SS 398מי שחתך את השוט, הרצועה, החבל, והרסן, הוא
שהסיר את המכשולים— אותו אני מכנה 'ברהמין'.

			 Dhammapada - 398
%
SS 399מי שעומד בעלבונות, הלקאה וענישה מבלי לנטור
טינה, הוא שכוח סובלנותו גדול כצבא רב עוצמה— אותו
אני מכנה 'ברהמין'.

			 Dhammapada - 399
%
SS 400מי שמסור לתרגול הרוחני, נינוח, ומוסרי
בענווה, הוא שמרוסן ונושא את גופו האחרון— אותו אני
מכנה 'ברהמין'.

			 Dhammapada - 400
%
SS 401כמו טיפת מים על עלה לוטוס או גרגר חרדל על
חוד מחט, הוא שאינו מוכתם בהנאות החושים— אותו אני
מכנה 'ברהמין'.

			 Dhammapada - 401
%
SS 402מי שיודע בבהירות את קץ הסבל בעצמו, ממש בחיים
האלה, הוא שהוריד את העול ואינו כבול עוד— אותו אני
מכנה 'ברהמין'.

			 Dhammapada - 402
%
SS 403הנבון בעל החוכמה העמוקה, המבחין בין הדרך
הנכונה לדרך המוטעית, הוא שהשיג את המטרה הנעלה—
אותו אני מכנה 'ברהמין'.

			 Dhammapada - 403
%
SS 404מי שחי בנפרד גם מבעלי-בית וגם מחסרי-בית
כאחד, הוא שאין לו מקום קבע ויש לו מעט רצונות— אותו
אני מכנה 'ברהמין'.

			 Dhammapada - 404
%
SS 405מי שמתרחק מאלימות כלפי כלל היצורים החיים, גם
החלשים וגם החזקים, הוא שלא הורג או גורם לאחרים
להרוג— אותו אני מכנה 'ברהמין'.

			 Dhammapada - 405
%
SS 406מי שחברותי בין העוינים, שוחר שלום בין
האלימים, וחסר הקשרות לעולם בין הקשורים— אותו אני
מכנה 'ברהמין'.

			 Dhammapada - 406
%
SS 407מי שנשרו ממנו תאווה ושנאה, יוהרה וזלזול, כמו
גרגר חרדל מחודה של מחט— אותו אני מכנה 'ברהמין'.

			 Dhammapada - 407
%
SS 408מי שמדבר אמת במילים עדינות ומחכימות, הוא
שאינו פוגע באחר— אותו אני מכנה 'ברהמין'.

			 Dhammapada - 408
%
SS 409מי שבעולם הזה אינו לוקח דבר שלא ניתן לו, בין
אם ארוך או קצר, גדול או קטן, יפה או מכוער— אותו
אני מכנה 'ברהמין'.

			 Dhammapada - 409
%
SS 410מי שאינו רוצה דבר בעולם הזה או בעולם הבא,
הוא שנטול תשוקה ואינו כבול— אותו אני מכנה
'ברהמין'.

			 Dhammapada - 410
%
SS 411חסר ההקשרויות, אשר התפטר מהספקות באמצעות
הבנה והתבסס באלמוות— אותו אני מכנה 'ברהמין'.

			 Dhammapada - 411
%
SS 412מי שהתגבר על החיבור הן לחסד והן לרוע, נטול
הצער, הטהור ללא דופי— אותו אני מכנה 'ברהמין'.

			 Dhammapada - 412
%
SS 413מי שכמו הירח, טהור ונקי, מבהיק ורגוע,
שהתענגותו מהקיום מוצתה— אותו אני מכנה 'ברהמין'.

			 Dhammapada - 413
%
SS 414מי שחצה את הדרך הקשה ורצופת הסכנות,
הסַנְֹסָארַה, אשלייתו של מלך המוות, המתרגל אשר צלח
אל הגדה השנייה, נטול התשוקה וחסר הספקות, המשוחרר
ללא אחיזה— אותו אני מכנה 'ברהמין'.

			 Dhammapada - 414
%
SS 415מי שבעולם הזה זנח את הנאות החושים, יצא
לפרישות אל חיי חסר-בית, והנאתו מהקיום מוצתה— אותו
אני מכנה 'ברהמין'.

			 Dhammapada - 415
%
SS 416מי שבעולם הזה זנח את ההשתוקקות, יצא לפרישות
אל חיי חסר-בית, והשתוקקותו לקיום מוצתה— אותו אני
מכנה 'ברהמין'.

			 Dhammapada - 416
%
SS 417מי שזנח את השעבוד האנושי, התעלה מעבר לשעבוד
השמיימי, ומשוחרר מכל שעבוד— אותו אני מכנה
'ברהמין'.

			 Dhammapada - 417
%
SS 418מי שחיסל את האהוב והלא-אהוב והפך שליו חסר
הקשרויות, הגיבור שהביס את כל העולמות— אותו אני
מכנה 'ברהמין'.

			 Dhammapada - 418
%
SS 419מי שיודע בכל הדרכים את המיתות והלידות של
היצורים החיים, חסר ההקשרות, הער שהלך-מעבר— אותו
אני מכנה 'ברהמין'.

			 Dhammapada - 419
%
SS 420מי שיעדו אינו ידוע לישויות, לגַנְדְהַבּוֹת,
או לבני-אדם, האַרַהַנְט החופשי מהתחלואים— אותו אני
מכנה 'ברהמין'.

			 Dhammapada - 420
%
SS 421מי שאינו נקשר לדבר מהעבר, מההווה, ומהעתיד,
שאינו לוקח דבר ואינו בעלים של דבר— אותו אני מכנה
'ברהמין'.

			 Dhammapada - 421
%
SS 422הגיבור האצילי והמצויין, החכם הגדול, המביס,
חסר התשוקה, הער והמטוהר— אותו אני מכנה 'ברהמין'.

			 Dhammapada - 422
%
SS 423מי שיודע את לידותיו הקודמות, שראה גני-עדן
וגיהינומים, וכך הגיע אל קץ הלידות, החכם שהגשים את
תובנת-העל והשלים את כל ההישגים— אותו אני מכנה
'ברהמין'.

			 Dhammapada - 423
%
