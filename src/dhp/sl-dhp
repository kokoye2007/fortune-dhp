Misel vodi vse stvari, misel jih rodi in oblikuje.
Če človek poln zlih misli govori ali deluje,
trpljenje mu zato sledi kot voz kopitom vpreženega
vola.

			 Dhammapada - #ah1
%
Misel vodi vse stvari, misel jih rodi in oblikuje.
Če človek dobrih misli govori ali deluje, sreča
vedno mu sledi, kot senca ga nikoli ne pusti.

			 Dhammapada - #ah2
%
Zmerjal me je, udaril me je, premagal me je,
okradel me je– kdor se predaja takim mislim, bo
vedno poln sovraštva.

			 Dhammapada - #ah3
%
Zmerjal me je, udaril me je, premagal me je,
okradel me je– kdor take misli opusti, bo pomiril
vse sovraštvo.

			 Dhammapada - #ah4
%
Kajti na tem svetu se sovraštvo s sovraštvom
nikoli ne umiri, ampak le z ljubeznijo– to stara
je resnica.

			 Dhammapada - #ah5
%
Ljudje namreč ne vedo, da prav vse nas čaka smrt–
kdor dobro to razume, takoj prepire pomiri.

			 Dhammapada - #ah6
%
Kdor išče le prijetnosti in ne obvlada svojih
čutov, kdor mere v hrani ne pozna in je brezmočen,
len, hitro ga premaga Māra, upogne se kot bilka v
vetru.

			 Dhammapada - #ah7
%
Kdor pa pozna tudi nevšečnost in dobro obvlada
svoje čute, kdor je zmeren v hrani, vedno vztrajen
in goreč, ga Māra nikdar ne premaga, trden je kot
skala v vetru.

			 Dhammapada - #ah8
%
Kdor si želi oranžno oblačilo, a pri tem je daleč
od resnice, poln napak in brez obvladovanja, res
ni vreden oranžnega blaga.

			 Dhammapada - #ah9
%
Kdor pa je brez vseh napak, poln vrlin in
zbranosti, kdor se obvlada in pozna resnico, zares
zasluži oranžno oblačilo.

			 Dhammapada - #ah10
%
Kdor ima nebistveno za bistveno, v bistvu pa vidi
nebistveno, tak človek napačno razmišlja, nikoli
ne bo prišel do bistva.

			 Dhammapada - #ah11
%
Kdor pa v bistvu vidi bistveno, v nebistvu pa
nebistveno, tak človek prav razmišlja, kmalu bo
prišel do bistva.

			 Dhammapada - #ah12
%
Kot slabo krito hišo takoj premoči dež– tako slabo
razvite misli takoj premagajo strasti

			 Dhammapada - #ah13
%
Kot dobro krite hiše nikoli ne premoči dež– takó
razvitih misli ne premagajo strasti.

			 Dhammapada - #ah14
%
Kdor dela zlo, povsod trpi, na tem svetu in na
onem– ko spozna sadove svojih zlih dejanj je
žalosten in zaskrbljen.

			 Dhammapada - #ah15
%
Dober človek pa je povsod srečen, na tem svetu in
na onem– ko spozna sadove svojih dobrih del, je
vesel in radosten.

			 Dhammapada - #ah16
%
Kdor dela zlo, povsod trpi, na tem svetu in na
onem– trpi ob misli na zla dala, še bolj pa, ko
spozna njih sad.

			 Dhammapada - #ah17
%
Dober človek je povsod vesel, na tem svetu in na
onem – veseli se svojih dobrih del, še bolj pa
njihovih sadov.

			 Dhammapada - #ah18
%
Nevednež, ki o modrosti veliko govori, v skladu z
njo pa ne deluje, je kot pastir, ki šteje tujo
čredo– sadov modrosti nikoli ne spozna.

			 Dhammapada - #ah19
%
Kdor pa o modrosti malo govori, a v skladu z njo
deluje, je res svoboden, modrec brez želja, ki
zapustil je sovraštvo in nevednost– nič ga ne veže
na ta ali oni svet, saj je izkusil sad modrosti.

			 Dhammapada - #ah20
%
Pazljivost vodi onkraj smrti, nepazljivost vodi v
smrt– pazljivi ne umirajo, nepazljivi pa žive kot
mrtvi.

			 Dhammapada - #ah21
%
Modri, ki to res razumejo in vedno so pazljivi,
uživajo v pazljivosti, saj poznajo svet popolnih

			 Dhammapada - #ah22
%
Modri, ki do vedno zbrani in se neprestano
trudijo, izkusijo nibbāno in se osvobodijo vseh
vezi.

			 Dhammapada - #ah23
%
Kdor je vztrajen, buden in pazljiv, premišljen,
umirjen v svojih delih, kdor živi pravično in se
obvladuje, njegova slava neprestano raste.

			 Dhammapada - #ah24
%
Modrec, ki je vztrajen in pazljiv poln zbranosti
in obvladovanja, naj zgradi si otok zase, ki ga
povodenj ne odnese.

			 Dhammapada - #ah25
%
Bedaki in nevedneži se zelo lahkomiselni, modrec
pa goji pazljivost in pazi jo kot dragocen zaklad.

			 Dhammapada - #ah26
%
Ne bodíte lahkomiselni, ne prepustite se užitkom–
le kdor je buden in pazljiv, lahko spozna največjo
srečo.

			 Dhammapada - #ah27
%
Ko pazljivi modrijan prežene lahkomiselnost, se
povzpne na grad modrosti, kjer živi brez žalosti–
kot izkušen hribolazec, ki je prišel na vrh gore,
gleda tja v dolino na žalostne neumneže.

			 Dhammapada - #ah28
%
Sredi spečih in nepazljivih je modrec buden in
pazljiv– po poti gre kot hiter konj, ki je
prehitel šibko kljusje.

			 Dhammapada - #ah29
%
S pazljivostjo je Maghavā postal najvišji bog–
pazljivost prav vsi hvalijo, lahkomiselnost pa
grajajo.

			 Dhammapada - #ah30
%
Bhikkhu, ki je pazljiv in ne pozna nemarnosti,
napreduje kakor ogenj– pred sabo žge prav vse
ovire.

			 Dhammapada - #ah31
%
Bhikkhu, ki je pazljiv in ne pozna nemarnosti, ne
more nič več izgubiti. saj je prestopil prag
nibbāne.

			 Dhammapada - #ah32
%
Nemirne in nestalne misli se težko obvladajo in
zadrže– modrec jih uravnava kot lokostrelec
puščice.

			 Dhammapada - #ah33
%
Misli so nemirne kakor riba, ki brez vode trepeta
na suhih tleh– zapustite svet želja!

			 Dhammapada - #ah34
%
Dobro je obvladovanje misli, ki so hitre in se
težko zadržijo in gredo, kamor si želijo–
obvladovanje misli bo prineslo srečo.

			 Dhammapada - #ah35
%
Modrec budno opazuje svoje misli, ki so varljive
in težko zaznavne in gredo, kamor si želijo–
opazovanje misli bo prineslo srečo.

			 Dhammapada - #ah36
%
Samotne in breztelesne misli ležijo v srcu in
gredo v daljave– kdor jih obvlada, se osvobodi
Mārovih vezi.

			 Dhammapada - #ah37
%
Čigar misli so nemirne in ne pozna resnice, kdor
je poln omahovanja, ne bo spoznal nibbāne.

			 Dhammapada - #ah38
%
Čigar misli so brez želja, v srcu pa je brez
sovraštva, kdor je onkraj dobrega in zla, je
buden—strahu ne pozna.

			 Dhammapada - #ah39
%
Ko spoznaš, da je telo kot krhek vrč, si utŕdi
misli kot trdnjavo– z mečem modrosti premagaj
Māro, in ne naveži se na svojo zmago!

			 Dhammapada - #ah40
%
Kmalu bo to telo ležalo na zemlji– odvrženo in
brez zavesti kot neuporaben, trhel hlod.

			 Dhammapada - #ah41
%
Sovražnik ti lahko stori veliko žalosti in zla, še
bolj pa ti škodujejo zmedene in napačne misli.

			 Dhammapada - #ah42
%
Pravilne misli so ti bolj v pomoč kot oče ali mati
ali vsi prijatelji.

			 Dhammapada - #ah43
%
Kdo bo razumel ta svet, svet mrtvih in še svet
bogov? Kdo bo našel pot modrosti kot vrtnar
najlepši cvet?

			 Dhammapada - #ah44
%
Učenec bo razumel ta svet, svet mrtvih in še svet
bogov, učenec bo našel pot modrosti kot vrtnar
najlepši cvet.

			 Dhammapada - #ah45
%
Ko spoznaš, da je telo minljivo, ko dojameš, da je
kot privid, posekaj Mārove cvetove in pojdi tja,
kjer smrti ni.

			 Dhammapada - #ah46
%
Človeka, ki je poln želja in išče le cvetove,
odnese smrt kot hudournik, ki poplavi spečo vas.

			 Dhammapada - #ah47
%
Človeka, ki je poln želja in išče le cvetove,
užitki ne zadovoljijo– smrt ga premaga, pokonča.

			 Dhammapada - #ah48
%
Kot čebela, ki nabere med in odleti, a pri tem
cvetov ne poškoduje, njih barve, vonja nič ne
spremeni– takšen naj bo modrec med ljudmi.

			 Dhammapada - #ah49
%
Ne razmišljaj o napakah drugih, kaj so storili in
česa ne, ampak sodi le lastne napake, kaj si
storil in česa ne.

			 Dhammapada - #ah50
%
Lepe besede, ki jim dajanja ne sledijo, so kot
čudovite rože, lepih barv, a brez vsakršnih
vonjav– brezplodne ostanejo in prazne.

			 Dhammapada - #ah51
%
Lepe besede, ki dajanja jim sledijo, pa so kot
čudovite rože, lepih barv in najprijetnejših
vonjav– saj so smiselne in plodovite.

			 Dhammapada - #ah52
%
Kot se iz mnogo pisanih cvetov spletajo okrasni
venci– naj tudi človek v življenju stori veliko
dobrih del.

			 Dhammapada - #ah53
%
Vonj cvetov odnese veter, vonj sandalovine in
jasmina– le vonj vrlin se širi proti vetru, saj
gre povsod, doseže vse strani.

			 Dhammapada - #ah54
%
Sandalovina, lotus, lilija, jasmina– med vsemi
temi vonji je najboljši vonj vrlin.

			 Dhammapada - #ah55
%
Šibek je ta vonj cvetov, vonj sandalovine ali
lilij, izvrsten pa je vonj vrlin, saj se širi tudi
med bogovi.

			 Dhammapada - #ah56
%
Kdor je poln vrlin, vedno buden in pazljiv, je res
moder in svoboden– po poti gre, kjer ni več zla.

			 Dhammapada - #ah57
%
Kot lahko sredi smeti, ki so odvržene ob poti,
zacveti prekrasen lotos lepih barv in vonjav –

			 Dhammapada - #ah58
%
tako tudi učenec buddhe, ki je med ničvredneži, s
svojo modrostjo zasenči njih neumnost in slepoto.

			 Dhammapada - #ah59
%
Dolga je noč, če bediš, dolga je pot, če si
utrujen, še daljša je samsāra bedakov, ki ne
poznajo prave resnice.

			 Dhammapada - #ah60
%
Če ne najdeš boljšega od sebe ali pa človeka, ki
ti je enak, se raje odloči za samoto– saj med
bedaki ni prijateljstva.

			 Dhammapada - #ah61
%
Bedak je vedno v skrbeh, v mislih pri bogastvu in
sinovih, pri tem pa niti ni sam svoj gospod– kaj
bo z bogastvom in sinovi?

			 Dhammapada - #ah62
%
Bedak, ki ve, da je neumen, je vsaj v tem že
modrijan, bedak, ki je ponosen na svojo modrost,
pa je zares bedak.

			 Dhammapada - #ah63
%
Čeprav se bedak vse življenje druži z modrimi
ljudmi, nikoli ne spozna resnice– kot žlica je, ki
ne pozna jedi.

			 Dhammapada - #ah64
%
Če pa pameten človek le za hip druži z modrimi,
hitro bo spoznal resnico– kot jezik je, ki takoj
okusi jedi.

			 Dhammapada - #ah65
%
Bedaki brez modrosti so sami si sovražniki, saj
počno veliko zla, kar obrodi grenke sadove.

			 Dhammapada - #ah66
%
Če dela dobro ne opravimo, ga kasneje obžalujemo,
saj tako delo obrodi vedno žalost in obup.

			 Dhammapada - #ah67
%
Če pa dela dobro opravimo, ga nikoli ne
obžalujemo, saj tako delo obrodi vedno radost in
veselje.

			 Dhammapada - #ah68
%
Dokler zlo ne dozori, je za bedaka kakor med, ko
pa obrodi sadove, takrat bedak zelo trpi.

			 Dhammapada - #ah69
%
Čeprav se bedak dolge mesece posti in zajema hrano
s travnimi listom, ni vreden niti šestnajstine
modreca, ki je popolnoma spoznal resnico.

			 Dhammapada - #ah70
%
Saj zlo takoj ne dozori– kot mleko je, ki se ne
sesiri v hipu– ampak sledi bedaku in ga žge kot
žerjavica, ki pod pepelom tli.

			 Dhammapada - #ah71
%
Bedak si veča znanje samo na lastno škodo– z njim
si bodočnost uničuje in se odmika od modrosti.

			 Dhammapada - #ah72
%
Bedak si želi lažno slavo in prednost med menihi,
želi oblast nad samostani in spoštovanje vseh
ljudi.

			 Dhammapada - #ah73
%
»Vsi naj vedo, kaj sem storil, tako menihi kot
posvetneži, vsi naj se zavedajo, da jaz vodim vse
stvari«– take misli ima bedak, ki je ponosen, poln
želja.

			 Dhammapada - #ah74
%
Saj pot posvetnega dobička je drugačna od poti v
nibbāno – zato naj bhikkhu, učenec buddhe, ki to
popolnoma razume, ne uživa v posvetni slavi– živi
naj nenavezan v samoti!

			 Dhammapada - #ah75
%
Če srečaš modrega človeka, ki opazi vse napake in
te nanje opozarja, živi s takim učenjakom in
spoznal boš pot modrosti.

			 Dhammapada - #ah76
%
Naj ti svetuje in te opominja in naj odvrača te od
zla– pametni ga cenijo, bedaki pa sovražijo.

			 Dhammapada - #ah77
%
Ne živi s slabimi ljudmi, ne druži se z
nizkotneži– živi z dobrimi prijatelji, druži se z
najboljšimi ljudmi!

			 Dhammapada - #ah78
%
Resnicoljubni srečno živijo in imajo čiste misli–
modrec se preda resnici, ki jo učijo plemeniti.

			 Dhammapada - #ah79
%
Poljedelci vodo usmerjajo, lokostrelci puščice
ravnajo, tesarji les ukrivljajo, modri pa si misli
obvladujejo.

			 Dhammapada - #ah80
%
Modrec trden je kot skala, ki ga veter ne
premakne, saj ga nikdar ne vznemiri niti hvala
niti graja.

			 Dhammapada - #ah81
%
Ko modri zaslišijo resnico, se popolnoma umirijo–
tihi so kot jezero, ki je mirno in globoko.

			 Dhammapada - #ah82
%
Modreci se vsemu odrečejo in ne govorijo o željah–
če so srečni ali nesrečni, tega nikdar ne
pokažejo.

			 Dhammapada - #ah83
%
Kdor ne išče uspeha z goljufijo, kdor si ne želi
sinov, bogastva, oblasti, kdor ne škoduje sebi
niti drugim, je moder, pravičen, poln vrlin.

			 Dhammapada - #ah84
%
Malo takih je ljudi, ki gredo na oni breg– večina
ostane na tem bregu in le teka sem ter tja.

			 Dhammapada - #ah85
%
Kdor je spoznal resnico in živi v skladu z njo, bo
odšel na oni breg, zapustil bo svet smrtnikov.

			 Dhammapada - #ah86
%
Modrec, ki je zapustil dom in odšel v samoto, naj
prežene vso temo, stopi naj na pot svetlobe.

			 Dhammapada - #ah87
%
Nenavezan, brez želja naj uživa v samoti, misli
naj očisti zla, zapusti naj vse strasti.

			 Dhammapada - #ah88
%
Kdo je razvil sedem vrlin, ki k razsvetljenju
vodijo, kdor se je odrekel vsem željam in je
svoboden, brez pohlepa, kdor se je osvobodil
strasti, pozna nibbāno že na tem svetu.

			 Dhammapada - #ah89
%
Kdor je prehodil svojo pot, zapustil žalost in se
osvobodil, kdor je presekal vse vozle, ne pozna
več ognja želja.

			 Dhammapada - #ah90
%
Pazljivi prav vse zapustijo in niso več navezani
na dom– kot labodi so, ki odletijo z jezera in
gredo svobodni iz kraja v kraj.

			 Dhammapada - #ah91
%
Kdor ničesar ne kopiči in namen hrane res pozna,
kdor že dosegel je nibbāno, ki je prazna, onkraj
vseh stvari, njegova pot je brez sledov, kot je
pot ptic sredi neba.

			 Dhammapada - #ah92
%
Kdor je umiril vse strasti in nima več želja po
hrani, kdor že dosegel je svobodo, ki je prazna,
onkraj vseh stvari, njegovo pot težko je najti,
kot je pot ptic sredi neba.

			 Dhammapada - #ah93
%
Kdor ima svoje čute umirjene kot konje, ki jih
brzda kočijaž, mu zavidajo celo bogovi, saj je
brez ponosa in onkraj vseh želja.

			 Dhammapada - #ah94
%
Kdor sprejme vse enako kakor zemlja, kdor vztrajen
je in trden kot steber, kdor je čist kot gorsko
jezero– na svetu se več ne rodi.

			 Dhammapada - #ah95
%
Mirne so njegove misli, vse besede in dajanja–
kdor je vse zares spoznal, svoboden je in poln
miru.

			 Dhammapada - #ah96
%
Človek, ki je posekal vse vezi, pozna nibbāno in
ni lahkoveren– brez želje je, ne bo se več rodil,
postal je največji med ljudmi.

			 Dhammapada - #ah97
%
V gozdu ali na vasi, v gorah ali v dolini– kjer
živijo popolni, je zares čudovito.

			 Dhammapada - #ah98
%
Čudoviti so samotni gozdovi, ki jih ljudje ne
obiskujejo– tam uživajo popolni, saj so onkraj
vseh želja.

			 Dhammapada - #ah99
%
Ena pametna beseda je več vredna kot tisoč
nesmiselnih besed, saj kdor sliši pametno besedo,
ga takoj prevzame mir.

			 Dhammapada - #ah100
%
En moder stavek je več vreden kot na tisoče
neumnosti– saj kdor sliši moder stavek, ga takoj
prevzame mir.

			 Dhammapada - #ah101
%
En sam stih resnice je več vreden kot sto neumnih
pesmi, saj kdor sliši moder stih, se popolnoma
umiri.

			 Dhammapada - #ah102
%
Junak lahko premaga na tisoče sovražnikov,
največji zmagovalec pa je tisti, ki je premagal
sebe.

			 Dhammapada - #ah103
%
Zmaga nad seboj je vredna več kot zmaga nad
sovražniki– saj človeku, ki se obvladuje in se
vedno zadrži,

			 Dhammapada - #ah104
%
nihče ne more odvzeti zmage, niti gandhabbe niti
bogovi niti Māra skupaj z Brahmo ga ne morejo
premagati.

			 Dhammapada - #ah105
%
Če se pokloniš plemenitemu človeku, pa čeprav samo
za kratek hip, je več vredno kot sto let žrtvovanj
in vsak mesec na tisoč darovanj– tako spoštovanje
je res boljše kot sto let molitev in obredov.

			 Dhammapada - #ah106
%
Če se pokloniš plemenitemu človeku, pa čeprav samo
za kratek hip, je več vredno kot sto let žrtvovanj
in čaščenja žrtvenega ognja– tako spoštovanje je
res boljše kot sto let molitev in obredov.

			 Dhammapada - #ah107
%
Karkoli dober človek podari ali žrtvuje v letu
dni, ni vredno četrtine spoštovanja, s katerim
modrece pozdravi.

			 Dhammapada - #ah108
%
Kdor vedno spoštljivo pozdravlja in časti modre
ljudi, bo užival štiri sadove: dolgo življenje,
lepoto, srečo in moč.

			 Dhammapada - #ah109
%
Več vreden je en dan življenja, ki ga človek
zbrano preživi, kot sto let bedaka, ki živi brez
zbranosti.

			 Dhammapada - #ah110
%
Več vreden je en dan življenja, ki ga človek modro
preživi, kot sto let neumnosti, brez najmanjše
zbranosti.

			 Dhammapada - #ah111
%
Več vreden je en dan naporov, in vztrajne
prizadevnosti kot sto let lenobe, v brezmočnem
životarjenju.

			 Dhammapada - #ah112
%
Več vreden je en dan človeka, ki pozna minljivost
vseh stvari, kot sto let nevedneža, ki ne pozna
minljivosti.

			 Dhammapada - #ah113
%
Več vreden je en dan človeka, ki pozna nesmrtnost,
kot sto let bedaka, ki ne pozna nesmrtnosti.

			 Dhammapada - #ah114
%
Več vreden je en dan človeka, ki pozna resnico,
kot sto let bedaka, ki resnice ne pozna.

			 Dhammapada - #ah115
%
Ne obotavljaj se pri dobrih delih, odvračaj misli
od vsega zla– kdor je pri tem počasen, v mislih že
počenja zlo.

			 Dhammapada - #ah116
%
Če človek naredi napako, naj je ne ponavlja kar
naprej, v tem početju naj ne uživa– ponavljanje
napak le veča zlo.

			 Dhammapada - #ah117
%
Če pa stori človek dobro delo, naj ga ponavlja kar
naprej, v tem početju naj uživa– veliko dobrega
prinaša srečo.

			 Dhammapada - #ah118
%
Hudodelec srečno živi, dokler njegovo zlo ne
dozori, ko pa zlo že obrodi, takrat spozna sadove
zla.

			 Dhammapada - #ah119
%
Dober človek težko živi, dokler njegovo dobro ne
dozori, ko pa dobro že obrodi, takrat spozna
sadove dobrega.

			 Dhammapada - #ah120
%
Ne podcenjuj zla, ne misli, da se mu lahko
izogneš– saj kot se po kapljicah napolni vrč do
roba, tako se bedak napolni z zlom, ki se počasi
nabira v njem.

			 Dhammapada - #ah121
%
Ne podcenjuj dobrega, ne misli, da dobrega ne boš
spoznal– saj kot se po kapljicah napolni vrč do
roba, tako se modrec napolni z dobrim, ki se
počasi nabira v njem.

			 Dhammapada - #ah122
%
Izogibaj se zla kot bogat trgovec, ki se boji
nevarne poti, kot človek, ki hoče živeti in se
vedno strupa boji.

			 Dhammapada - #ah123
%
Če na roki nimaš rane, lahko z njo nosiš celo
strup, saj strup zdravi roki ne škoduje– kdor je
brez zla, zanj ni nevarnosti.

			 Dhammapada - #ah124
%
Bedak, ki užali mirnega človeka čistih misli in
čistega srca, bo kmalu sam izkusil enako zlo– vrne
se mu kot pesek, vržen v nebo.

			 Dhammapada - #ah125
%
Nekateri se na zemlji spet rodijo, hudodelci gredo
navzdol po poti zla, dobri okusijo sadove sreče–
ugasnejo pa le popolni.

			 Dhammapada - #ah126
%
Niti na nebu niti sredi morja niti v samotni
gorski votlini– nikjer na svetu ni takega kraja,
kjer bi se človek rešil zla.

			 Dhammapada - #ah127
%
Niti na nebu niti sredi morja niti v samotni
gorski votlini– nikjer na svetu ni takega kraja,
kjer človeka ne bi našla smrt.

			 Dhammapada - #ah128
%
Vsi se tresejo pred palico, vsi se bojijo smrti–
zavedaj se, da tudi ti si tak, zato ne ubijaj in
ne želi smrti!

			 Dhammapada - #ah129
%
Vsi se tresejo pred palico, vsi ljubijo življenje–
zavedaj se, da tudi ti si tak, zato ne ubijaj in
ne želi smrti!

			 Dhammapada - #ah130
%
Kdor s palico kaznuje bitja, ki si želijo srečo,
pri tem pa sam jo išče zase, ne bo po smrti našel
sreče.

			 Dhammapada - #ah131
%
Kdor s palico ne muči bitij, ki si želijo srečo,
pri tem pa sam jo išče zase, bo po smrti našel
srečo.

			 Dhammapada - #ah132
%
Z nikomer ne govori grobo, saj grobost se ti
povrne– prepiranje je res boleče in sledijo mu
lahko udarci.

			 Dhammapada - #ah133
%
Če se popolnoma umiriš in si tih kot počen boben,
si dosegel že nibbāno, saj v sebi nimaš več
sovraštva.

			 Dhammapada - #ah134
%
Kot pastir, ki s palico žene govedo na pašo, tako
tudi starost in smrt odženeta ljudem življenje.

			 Dhammapada - #ah135
%
Ko bedak počenja zlo, se tega niti ne zaveda,
potem pa ga lastna dajanja mučijo in žgo ogenj.

			 Dhammapada - #ah136
%
Kdor s palico napada bitja, ki so nenasilna in
brez zla, ga bo kmalu doletela vsaj ena od desetih
muk:

			 Dhammapada - #ah137
%
nesreča z ostro bolečino, težka poškodba na
telesu, zelo nevarno obolenje ali zmeda in norost;

			 Dhammapada - #ah138
%
in še kraljeva nemilost, grobo obrekovanje, smrt
prijatelja ali izguba premoženja.

			 Dhammapada - #ah139
%
Lahko pa mu še velik ogenj požge prav vse njegove
hiše, po smrti, ko telo razpade, pa se neumnež
rodi v peklu.

			 Dhammapada - #ah140
%
Niti golota, dolgi lasje, umazanija, niti post in
spanje na golih tleh, niti prah, pepel in vztrajno
čepenje ne morejo očistiti dvomljivca.

			 Dhammapada - #ah141
%
Človek, ki živi bogato in razkošno, pri tem pa je
miren, dober, poln vrlin, nenasilen in brez dvoma–
asket je, pravi bhikkhu, brāhmana.

			 Dhammapada - #ah142
%
Redek je ne svetu človek, ki se lahko sramuje zla,
da se izogne vsake graje kot dober konj udarcev
biča.

			 Dhammapada - #ah143
%
Bodite torej vztrajni in goreči kot dober konj, ki
ga je ošvrknil bič– saj kdor je veren, vztrajen,
poln vrlin, kdor zbran, pazljiv razmišlja o
resnici, je modrec, ki z resnico res živi–
zapustil bo to veliko trpljenje.

			 Dhammapada - #ah144
%
Poljedelci vodo usmerjajo, lokostrelci puščice
ravnajo, tesarji les ukrivljajo, zbrani pa si
misli obvladujejo.

			 Dhammapada - #ah145
%
Od kod ta radost in veselje, ko pa je ves svet v
plemenih? Obdaja vas popolna tema, zakaj ne iščete
luči?

			 Dhammapada - #ah146
%
Poglej to lutkasto telo, o katerem toliko
razmišljamo– polno je bolezni, polno ran, v njem
se vse spreminja, nič ni obstojno!

			 Dhammapada - #ah147
%
Kako je staro to telo, kup bolezni in težav,
razpadajoče je in gnilo– življenje s smrtjo se
konča!

			 Dhammapada - #ah148
%
Poglej, ta kup belih kosti leži kot buče v jeseni,
ki so odvržene in posušene– kdo uživa ob pogledu
nanje?

			 Dhammapada - #ah149
%
Ta hiša, zgrajena iz kosti, je obdana z mesom in
krvjo– v njej živijo starost, smrt, ponos in
sprenevedanje.

			 Dhammapada - #ah150
%
Celo kraljevski voz se obrabi in tudi to telo se
stara– vrline dobrih pa ne ostarijo, saj se širijo
med dobrimi.

			 Dhammapada - #ah151
%
Ta neumni človek raste kakor vol– telo se mu
razvija, pamet pa je vedno ista.

			 Dhammapada - #ah152
%
Mnogokrat sem se rodil, iskal sem ga, a nisem
našel stvarnika, ki je zgradil to hišo– boleča sta
umiranje in rojstvo!

			 Dhammapada - #ah153
%
Stvarnik, zdaj te dobro vidim, te hiše več ne boš
gradil! Zlomljeni so vsi tramovi in podporni drog
je uničen, spoznal svobodo sem nibbāne, dosegel
konec sem želja.

			 Dhammapada - #ah154
%
Kdor v mladosti ni šel na pot resnice, kdor
zakladov modrosti ni spoznal, propada žalosten kot
stara čaplja, ki stoji ob suhem jezeru brez rib.

			 Dhammapada - #ah155
%
Kdor v mladosti ni šel na pot resnice, kdor
zakladov modrosti ni spoznal, živi zapuščen kot
zlomljen lok in objokuje vse, kar že davno je
minilo.

			 Dhammapada - #ah156
%
Kdor se ima resnično rad, naj se zelo dobro pazi–
modrec naj bo vedno buden, prebedi naj vse noči!

			 Dhammapada - #ah157
%
Kdor je sam spoznal resnico in v skladu z njo
živi, tak modrec naj svetuje drugim, saj je vzor
za vse ljudi.

			 Dhammapada - #ah158
%
Kdor je vzgojen, naj vzgaja druge, kdor sam zares
tako živi, kot druge vzgaja in uči - najtežje je
samoobvladovanje!

			 Dhammapada - #ah159
%
Vsak naj si vedno sam pomaga, kdo drug mu je lahko
v pomoč? Kdor se popolnoma obvlada, je zares sam
svoj gospod.

			 Dhammapada - #ah160
%
Vse zlo si človek sam stori, v njem se rodi in
razvija– zlo zdrobi bedaka kot diamant, ki razreže
vsak trd kamen,

			 Dhammapada - #ah161
%
Če se v človeku razraste zlo kot ovijalka okrog
drevesa, si sam stori prav vse, kar mu sovražniki
želé.

			 Dhammapada - #ah162
%
Človek z lahkoto stori slabe in nekoristne stvari,
z največjo težavo pa stori dobre in koristne
stvari.

			 Dhammapada - #ah163
%
Neumnež, poln napačnih pogledov, ki zavrača nauk
pravičnih, plemenitih in popolnih, bo kmalu tudi
sam propadel, saj živi ničvredno kot plevel,
razvija se le v lastno škodo.

			 Dhammapada - #ah164
%
Človek si sam stori vse zlo in sam zato tudi trpi,
človek se sam izogne zla, sam se ga osvobodi– vsak
nosi v sebi svoje zlo, nihče drug ga ne more
očistiti.

			 Dhammapada - #ah165
%
Ne zanemarjaj svojih dolžnosti, pa čeprav pomagaš
drugim, ko spoznaš pravo dolžnost, se ji
posveti—išči le nibbāno!

			 Dhammapada - #ah166
%
Ne živi nizkotnega življenja, ne predajaj se
brezbrižnosti, ne razvijaj napačnih pogledov, ne
navezuj se na ta svet!

			 Dhammapada - #ah167
%
Vstani, ne obotavljaj se, pojdi na pot resnice!
Kdor gre na pot resnice, bo srečen na tem in onem
svetu.

			 Dhammapada - #ah168
%
Pojdi na pot resnice, izogni se napačni poti– kdor
gre na pot resnice, bo srečen na tem in onem
svetu.

			 Dhammapada - #ah169
%
Poglej, ta svet je kot mehurček, ta svet je prazen
kot privid! Kdor tako gleda na ta svet, je
zapustil kraljestvo smrti.

			 Dhammapada - #ah170
%
Pridi in poglej, ta svet je čudovit kot kraljevska
kočija! Bedaki se zgubijo v njem, modrih pa ne
vznemiri.

			 Dhammapada - #ah171
%
Kdor je živel brezbrižno, potem pa je postal
pazljiv, razsvetli ves svet kot luna, ki se
prikaže izza oblakov.

			 Dhammapada - #ah172
%
Kdor je storil dosti zla, potem pa ga je prekril z
dobrim, razsvetli ves svet kot luna, ki se prikaže
izza oblakov.

			 Dhammapada - #ah173
%
To je svet slepcev, nihče zares ne vidi. Le redki
pridejo v nebesa– kot ptice prosti, brez pasti.

			 Dhammapada - #ah174
%
Labodi letajo po poti sonca, kdor ima moč, leti v
nebo, modri pa premagajo Mārovo vojsko in se
odmaknejo od sveta.

			 Dhammapada - #ah175
%
Kdor je prekršil nauk resnice in govoril samó
laži, kdor ne verjame v ponovno rojstvo, lahko
stori prav vsako zlo.

			 Dhammapada - #ah176
%
Skopuhi ne gredo v nebesa, bedaki darežljivosti ne
hvalijo, modrec pa uživa v dajanju, srečen je na
tem in onem svetu.

			 Dhammapada - #ah177
%
Spoznanje nibbāne je več vredno kot oblast nad
vsem svetom, več kot oblast nad vsem vesoljem, več
kot vsi užitki v nebesih.

			 Dhammapada - #ah178
%
Zmage mu nihče ne odvzame, strasti mu ne sledijo
več– to je vsevedni buddha, brez sledov– kako ga
boste zapeljali?

			 Dhammapada - #ah179
%
Navezanost ga več ne omreži in želje ga ne vodijo–
to je buddha, ki je onkraj vseh poti, kako ga
boste zapeljali?

			 Dhammapada - #ah180
%
Buddhe, ki vztrajno meditirajo in so modri in
pazljivi, poznajo mir nibbāne – celo bogovi jim
zavidajo.

			 Dhammapada - #ah181
%
Redko je človeško rojstvo, težko je življenje
smrtnikov, redko se resnica sliši, še redkeje pa
se rodi buddha!

			 Dhammapada - #ah182
%
Ne počenjaj zla, delaj samo dobro, očisti svoje
misli– tako učijo buddhe.

			 Dhammapada - #ah183
%
Potrpežljivost je vrlina, največ pa je nibbāna –
tako učijo buddhe. Kdor muči druge, se ni odrekel
svetu, kdor žali druge, še ni asket.

			 Dhammapada - #ah184
%
Prijaznost, nenasilje in obvladovanje, zmernost
pri hrani, samotno bivališče in visoka zbranost–
tako učijo buddhe.

			 Dhammapada - #ah185
%
Modrec ve, da niti dež zlatnikov ne zadovolji vseh
želja, saj taki užitki so minljivi in se končajo z
dukkho.

			 Dhammapada - #ah186
%
Modreca ne veselijo niti nebeški užitki– buddhov
učenec najde srečo le v svobodi, brez želja.

			 Dhammapada - #ah187
%
Prestrašeni ljudje iščejo mnoga zatočišča– gore,
gozdove, parke, drevesa in svetišča.

			 Dhammapada - #ah188
%
Vendar to niso varna zatočišča, to niso najboljša
zatočišča, kdor se k njim zateče, se ne osvobodi
trpljenja.

			 Dhammapada - #ah189
%
Kdor pa se zateče buddhi, kdor ima v dhammi in
sanghi zatočišče, bo pravilno razumel štiri
plemenite resnice:

			 Dhammapada - #ah190
%
trpljenje, izvor trpljenja in prenehanje trpljenja
in plemenito osemčleno pot, ki vodi onkraj
trpljenja.

			 Dhammapada - #ah191
%
To je varno zatočišče, to je najboljše zatočišče,
kdor pride v tako zatočišče, se osvobodi
trpljenja.

			 Dhammapada - #ah192
%
Redek je res moder človek, buddha se ne rodi
povsod– kjer pa se rodi tak modrec, tam ljudje
srečno živijo

			 Dhammapada - #ah193
%
Buddhovo rojstvo prinese srečo, srečen je, kdor
sliši njegov nauk, srečni so otroci buddhe, ki se
zbrani podajo na pot.

			 Dhammapada - #ah194
%
Kdor vse ariye spoštuje, buddhe in njegove učence,
ki so samsāro zapustili in so onkraj žalosti in
solz,

			 Dhammapada - #ah195
%
kdor spoštuje vse popolne, ki povsod so brez
strahu, je zares odličen človek, nihče mu ne more
izmeriti vrlin.

			 Dhammapada - #ah196
%
Zdaj živimo zelo srečno, brez sovraštva med
sovražniki– med sovražnimi ljudmi živimo brez
sovraštva!

			 Dhammapada - #ah197
%
Zdaj živimo zelo srečno, zdravi smo med bolnimi -
med bolnimi ljudmi živimo brez bolezni!

			 Dhammapada - #ah198
%
Zdaj živimo zelo srečno, brez želja med
pohlepnimi– med pohlepnimi ljudmi živimo brez
pohlepa!

			 Dhammapada - #ah199
%
Zdaj živimo zelo srečno, saj ničesar nimamo -
sijoči smo kakor bogovi, ki žive le od radosti!

			 Dhammapada - #ah200
%
Zmaga prinese sovraštvo, saj premaganec težko
živi– miren človek pa je srečen, zapustil je poraz
in zmago.

			 Dhammapada - #ah201
%
Največji ogenj so strasti, sovraštvo je največje
zlo, telo prinese največ muk, največja sreča pa je
mir.

			 Dhammapada - #ah202
%
Najhujša bolezen je lakota, bivanje prinese največ
muk– kdor to popolnoma razume, ve, da je nibbāna
pravi mir.

			 Dhammapada - #ah203
%
Zdravje je največje bogastvo, zadovoljstvo
največji zaklad, zaupanje je najboljši prijatelj,
nibbāna pa je največji mir.

			 Dhammapada - #ah204
%
Kdor je spoznal mir v samoti, kdor je okusil
radost spokojnosti, je brez strahu in onkraj zla,
saj pozna okus resnice.

			 Dhammapada - #ah205
%
Dobro je srečati popolne, življenje z njimi je
prijetno; če se izogneš še bedakom, boš vedno
srečen na tem svetu.

			 Dhammapada - #ah206
%
Kdor pa se druži z bedaki, bo zelo dolgo trpel,
saj življenje z njimi je težavno kot življenje med
sovražniki, z modrimi pa vedno je prijetno kot
srečanje s prijatelji.

			 Dhammapada - #ah207
%
Zatorej: če srečaš modrega človeka, ki je pameten
in vztrajen, plemenit in poln vrlin, pojdi z njim
na pot modrosti kot mesec, ki gre po poti zvezd.

			 Dhammapada - #ah208
%
Človek, ki je lahkomiseln in nikoli ni pazljiv, ne
išče več resnice in zavida vsem, ki se obvladajo.

			 Dhammapada - #ah209
%
Osvobodil de je užitkov, osvobodil se trpljenja–
tako trpljenje kot užitki, oboje prinaša dukkho.

			 Dhammapada - #ah210
%
Ne navezuj se na užitke, izguba užitkov je boleča–
kdor je svoboden, brez vezi, je onkraj užitkov in
trpljenja.

			 Dhammapada - #ah211
%
Užitki prinesejo žalost, užitki prinesejo strah–
kdor se osvobodi užitkov, je onkraj strahu in
žalosti.

			 Dhammapada - #ah212
%
Želje prinesejo žalost, želje prinesejo strah–
kdor se osvobodi želja, je onkraj strahu in
žalosti.

			 Dhammapada - #ah213
%
Navezanost prinese žalost, navezanost prinese
strah– kdor se reši vseh vezi, zanj ni več strahu
in žalosti.

			 Dhammapada - #ah214
%
Poželenje spremlja žalost, poželenje spremlja
strah– kdor živi brez želja, zanj ni strahu in
žalosti.

			 Dhammapada - #ah215
%
Pohlep prinese žalost, pohlep prinese strah– kdor
se osvobodi pohlepa, je onkraj strahu in žalosti.

			 Dhammapada - #ah216
%
Kdor je moder in poln vrlin, pravičnik, ki pozna
resnico, kdor izpolni vse dolžnosti, je
priljubljen med ljudmi.

			 Dhammapada - #ah217
%
Kdor želi doseči »neimenovano«, kdor je prežet s
to mislijo, ni več navezan na užitke– vztrajno gre
navzgor po toku.

			 Dhammapada - #ah218
%
Človeka, ki je bil dolgo na poti in se je vrnil
domov, sprejmejo z veseljem vsi znanci in
prijatelji.

			 Dhammapada - #ah219
%
Tako tudi dobrega človeka, ki je umrl in odšel na
oni svet, pričakajo njegova dobra dela kot dragega
prijatelja.

			 Dhammapada - #ah220
%
Zapusti jezo in ponos, premagaj vse ovire! Kdor
nima nič za svoje, je brez želja in ne trpi.

			 Dhammapada - #ah221
%
Kdor obvlada svojo jezo kot divje konje kočijaž,
je zame pravi kočijaž– drugi le držijo za vajeti!

			 Dhammapada - #ah222
%
Z ljubeznijo premagaj jezo, premagaj zlo z
dobroto, skopost premagaj z radodarnostjo,
lažnivca pa z resnico!

			 Dhammapada - #ah223
%
Govori le resnico in ne jezi se, daj vsakemu, ki
te zaprosi! Kdor sledi te tri poti, prišel bo tja,
kjer so bogovi.

			 Dhammapada - #ah224
%
Modreci so nenasilni in se obvladujejo, ko
izkusijo nesmrtnost, se osvobodijo žalosti.

			 Dhammapada - #ah225
%
Kdor je vedno buden, kdor se noč in dan uči, kdor
nibbāno vztrajno išče, se bo rešil vseh strasti.

			 Dhammapada - #ah226
%
To je stara stvar, Atula, to ni prav nič novega–
grajajo te, če si tiho, grajajo, če govoriš,
grajajo te, če si zmeren, nič na svetu ni brez
graje!

			 Dhammapada - #ah227
%
Saj človeka, ki bi bil brez graje ali pa brez
visoke hvale, doslej še ni bilo na svetu, ga ni in
tudi ga ne bo.

			 Dhammapada - #ah228
%
Kogar pa modri preizkusijo in ga potem hvalijo, je
res pameten in brez napak, poln modrosti in vrlin.

			 Dhammapada - #ah229
%
Kdo graja takega človeka, ki je popoln in čist kot
zlato? Celo bogovi in sam Brahmā ga neprestano
hvalijo

			 Dhammapada - #ah230
%
Varuj se jeznih dejanj, obvladaj si telo! Opusti
slaba dela, razvijaj dobra dela!

			 Dhammapada - #ah231
%
Varuj se napačnih besed, obvladaj si besede!
Opusti napačne besede, govori le dobe besede!

			 Dhammapada - #ah232
%
Varuj se jeznih misli, obvladaj svoje misli!
Opusti jezne misli, razvijaj dobre misli!

			 Dhammapada - #ah233
%
Modri obvladajo dejanja, modri obvladajo besede,
modri, ki obvladajo še misli, pa se zares
obvladajo.

			 Dhammapada - #ah234
%
Zdaj si kot posušen list, glasnik smrti te že
čaka, na pragu smrti stojiš in popotnice ni zate.

			 Dhammapada - #ah235
%
Zgradi si otok zase, hitro napreduj, postani
moder! Ko boš miren in jasnih misli, boš odšel v
deželo plemenitih.

			 Dhammapada - #ah236
%
Zdaj si že star, Približal si se smrti, postaj ni
več na poti in tudi popotnice ni zate.

			 Dhammapada - #ah237
%
Zgradil si otok zase, hitro napreduj, postani
moder! Ko boš miren in jasnih misli, se na boš več
rodil, ne boš več star.

			 Dhammapada - #ah238
%
Kot spreten zlatar počasi prečisti zlato, tako naj
se modrec vztrajno očisti napak.

			 Dhammapada - #ah239
%
Rja, ki se pojavi na železu, ga hitro uniči in
razžre– če se predaš udobnemu življenju, boš kmalu
šel po poti zla.

			 Dhammapada - #ah240
%
Brez ponavljanja se znanje izgubi, brez
vzdrževanja hiša ne stoji, lenoba kvari vso
lepoto, nepazljivost pa je slab čuvaj.

			 Dhammapada - #ah241
%
Razvrat napaka je za žensko, napaka darovalca je
skopost, napačno je prav vse zlo na tem svetu in
na onem.

			 Dhammapada - #ah242
%
Največja izmed vseh napak pa gotovo je nevednost–
osvobodite se nevednosti, bodite brez napak!

			 Dhammapada - #ah243
%
Človek, ki je nesramen in vseljiv, predrzen kakor
krokar, pokvarjen, opravljiv– navidez lahkó živi.

			 Dhammapada - #ah244
%
Skromen, nesebičen človek, ki vedno išče le
popolnost, je čistih misli in dejanj– navidez
težkó živi.

			 Dhammapada - #ah245
%
Kdor uničuje življenje in govori laži, kdor
jemlje, kar mu ni dano, in z ženami drugih živi,

			 Dhammapada - #ah246
%
kdor se vdaja pijači in je lahkomiseln, si seka
lastne korenine in uniči si življenje.

			 Dhammapada - #ah247
%
Zato se zavedaj, človek, da je neobvladovanje
veliko zlo– naj ti pohlep in nepravičnost ne
povzročita dolgih muk!

			 Dhammapada - #ah248
%
Ljudje darujejo po svoji vesti ali pa iz lastnega
veselja– kdor zavida drugim hrano in pijačo, ne bo
dosegel zbranosti ne podnevi ne ponoči.

			 Dhammapada - #ah249
%
Kdor pa je izkoreninil in posekal vso zavist, bo
dosegel zbranost tako podnevi kot ponoči.

			 Dhammapada - #ah250
%
Strasti so največji ogenj, jeza je najmočnejša
spona, nevednost je največja mreža, največji tok
pa je tok želja.

			 Dhammapada - #ah251
%
Napake drugih takoj vidimo, lastne napake pa s
težavo, napake drugih takoj pokažemo kot pleve, ki
jih ločimo od zrnja, lastne napake pa hitro
skrijemo kot zvit goljuf svoje namene.

			 Dhammapada - #ah252
%
Kdor išče le napake drugih, sam pa je vedno
zamerljiv, bo vse bolj in bolj zmeden, še dolgo se
ne bo osvobodil!

			 Dhammapada - #ah253
%
Na nebu ni poti, v sebi išči pot– ljudje so vedno
v težavah, popolni pa so brez ovir.

			 Dhammapada - #ah254
%
Na nebu bi poti, v sebi išči pot– nobeden pojav ni
večen, le buddhe so onkraj sprememb.

			 Dhammapada - #ah255
%
Kdor presoja le po zakonih, še ni pravičnik–
modrec presodi oboje, tako dobro kakor zlo.

			 Dhammapada - #ah256
%
Kdor je enak do vseh ljudi, moder in
nepristranski, kdor je čuvaj dhamme, ta pravi je
pravičnik.

			 Dhammapada - #ah257
%
Kdor samo veliko govori, še ni zares učen– učenjak
je poln miru, brez strahu je in sovraštva.

			 Dhammapada - #ah258
%
Kdor samo učeno govori, še ne pozna resnice, kdor
pa sliši par besed in takoj rázume dhammo in živí
v skladu z njo– ta pravi je pravičnik.

			 Dhammapada - #ah259
%
Kdor je siv in ves postaran, še ni »star
modrijan«– tak človek je zastonj živel, saj z leti
je le ostarel.

			 Dhammapada - #ah260
%
Kdor pozna dhammo in resnico, kdor je nenasilen,
zadržan, je pravi modrec, brez napak– pravijo mu
»star modrijan«.

			 Dhammapada - #ah261
%
Kdor je lep in ves prijazen, v srcu pa zavisten,
guljufiv, poln pohlepa in želja– ne bo nikoli
dober človek.

			 Dhammapada - #ah262
%
Kdor pa je odpravil vse napake in izkoreninil zlo,
tak modrec se nikoli ne jezi, dober je in poln
vrlin.

			 Dhammapada - #ah263
%
Če se lažnivec obrije, še ne postane bhikkhu –
kako naj se poda na pot resnice, če je poln
pohlepa in želja?

			 Dhammapada - #ah264
%
Kdor pa pomiri vse zlo, tako veliko kakor malo,
tak človek se imenuje bhikkhu, saj je poln miru in
onkraj zla.

			 Dhammapada - #ah265
%
Kdor se preživlja z beračenjem, še ne postane
bhikkhu, kajti bhikkhu sprejme dhammo in ne samo
beračenja.

			 Dhammapada - #ah266
%
Kdor se zaveda vseh dejanj, kdor je onkraj dobrega
in zla in zares razume svet– tak človek se imenuje
bhikkhu.

			 Dhammapada - #ah267
%
Zmeden nevednež, ki molči, še ni tih mislec,
modrijan, kajti modrec sprejme dobro in se izogne
vsemu zlu.

			 Dhammapada - #ah268
%
Kdor loči zlo od dobrega, je tih mislec, modrijan,
kdor pozna oba svetova, je pravi muni, modrijan.

			 Dhammapada - #ah269
%
Kdor ubija živa bitja, ne bo nikoli ariya, kdor pa
je onkraj vsega zla, je resnični ariya.

			 Dhammapada - #ah270
%
Ne obredi ne pravila ne veliko znanje ne izkušnja
zbranosti in življenje v samoti

			 Dhammapada - #ah271
%
ne sreča brez želja, ki ljudje je ne poznajo– nič
naj te ne zadovolji, dokler se ne očistiš vsega
zla.

			 Dhammapada - #ah272
%
Najboljša pot je osemčlena, najboljši izrek je
štiričlen, najboljše stenje je brezželjnost, kdor
vidi, je najboljši med ljudmi.

			 Dhammapada - #ah273
%
T o je edina pot, nobena druga na vodi k čistemu
spoznanju– pojdite po tej poti od nevednosti k
svobodi!

			 Dhammapada - #ah274
%
Ko sem si izvlekel trne, sem začel kazati pot,
kdor gre po njej, kdor ji sledi, bo dosegel konec
dukkhe.

			 Dhammapada - #ah275
%
Vsak naj gre sam na pot, saj buddhe so le
učitelji– kdor zbrano ji sledi, se bo Māre
osvobodil.

			 Dhammapada - #ah276
%
Kdor zares spozna, da je vse minljivo, bo zapustil
dukkho – to je pot očiščenja.

			 Dhammapada - #ah277
%
Kdor zares spozna, da je vse boleče, bo zapustil
dukkho – to je pot očiščenja.

			 Dhammapada - #ah278
%
Kdor zares spozna, da je vse privid, bo zapustil
dukkho – to je pot očiščenja.

			 Dhammapada - #ah279
%
Če mlad in močan človek zamudi vse priložnosti in
živi len in neodločen, na bo spoznal modrosti.

			 Dhammapada - #ah280
%
Zavedaj se besed, obvladaj misli, tvoja dejanja
naj bodo brez zla! Očisti misli, besede in
dejanja, pojdi po poti, ki jo učijo modri!

			 Dhammapada - #ah281
%
Zbranost vodi v modrost, modrosti ni brez
zbranosti. Kdo ve, kako modrost nastane in kako se
izgubi– naj se poda na tisto pot, ki vodi v
modrost.

			 Dhammapada - #ah282
%
Posekaj gozd strasti, ne pa dreves, saj v takem
gozdu je nevarnost! Posekajte vse strasti in
želje, zapustite gozd strasti!

			 Dhammapada - #ah283
%
Dokler ne uničiš vseh želja, vseh navezanosti na
ljudi, tako dolgo boš še nesvoboden, kot teliček,
ki odvisen je od krave.

			 Dhammapada - #ah284
%
Posekaj vso navezanost, kot bi odtrgal jesenski
lotos! Podaj se na pot miru, ki vodi v nibbāno!

			 Dhammapada - #ah285
%
Tukaj bom živel v deževju, tam pa poleti in
pozimi– tako bedak razmišlja, ki se ne zaveda
smrti.

			 Dhammapada - #ah286
%
Človek, ki je poln želja in razmišlja o bogastvu
in sinovih, odnese smrt kot hudournik, ki odplavi
spečo vas.

			 Dhammapada - #ah287
%
Sinovi ga je ne ščitijo, ne oče ne sorodniki, saj
kogar odnese smrt, zanj ni več pomoči.

			 Dhammapada - #ah288
%
Zato naj modrec, ki te svet zares pozna, hitro
očisti pot in gre v nibbāno!

			 Dhammapada - #ah289
%
Če lahko zamenjaš majhne užitke za veliko srečo,
bodi moder—pusti užitke in spoznaj veliko srečo!

			 Dhammapada - #ah290
%
Kdor razmišlja le o lastni sreči, drugim pa
povzroči trpljenje, se zla ne bo osvobodil, saj je
ves ovit v sovraštvo.

			 Dhammapada - #ah291
%
Kdor se izogne vsem dolžnostim in počne samó
neumnosti, je nepazljiv in domišljav– odnesel ga
bo tok želja.

			 Dhammapada - #ah292
%
Kdor pa jasno se zaveda prav vseh svojih dejanj,
vedno opravi vse dolžnosti in ne počne neumnosti–
kdor je buden in pazljiv, bo svoboden od želja.

			 Dhammapada - #ah293
%
Ubil si mater in očeta in dva bojevita kralja,
uničil je deželo in ministra– brāhmana je onkraj
zmede in trpljenja!

			 Dhammapada - #ah294
%
Ubil je mater in očeta in dva bojevita kralja,
prehodil je nevarno pot– brāhmana gre brez strahu!

			 Dhammapada - #ah295
%
Učenci Gotame so vedno budni, resnično budni so
učenci Gotame, saj neprestano, dan in noč,
razmišljajo o buddhi.

			 Dhammapada - #ah296
%
Učenci Gotame so vedno budni, resnično budni so
učenci Gotame, saj neprestano, dan in noč,
razmišljajo o dhammi.

			 Dhammapada - #ah297
%
Učenci Gotame so vedno budni, resnično budni so
učenci Gotame, saj neprestano, dan in noč,
razmišljajo o sanghi.

			 Dhammapada - #ah298
%
Učenci Gotame so vedno budni, resnično budni so
učenci Gotame, saj neprestano, dan in noč,
zavedajo svojih dejanj.

			 Dhammapada - #ah299
%
Učenci Gotame so vedno budni, resnično budni so
učenci Gotame, saj neprestano, dan in noč, živijo
v nenasilju.

			 Dhammapada - #ah300
%
Učenci Gotame so vedno budni, resnično budni so
učenci Gotame, saj neprestano, dan in noč,
razvijajo modrost in zbranost.

			 Dhammapada - #ah301
%
Težko je zapustiti svet, težko je živeti med
ljudmi, popotnik v samsāri zares težko živi– zato
ne bodite popotniki, zapustite samsāro.

			 Dhammapada - #ah302
%
Kdor je vztrajen in poln vrlin, bo kmalu slaven in
bogat– kamorkoli gre tak človek, ga ljudje
spoštujejo.

			 Dhammapada - #ah303
%
Dobre ljudi povsod opazijo kot zasnežene vrhove
Himālaye, zli pa se v temi skrivajo kot ponoči
izstreljene puščice.

			 Dhammapada - #ah304
%
Vsak naj sam živi, sam naj se vedno trudi– kdor
sam sebe obvladuje, srečno živi v samoti.

			 Dhammapada - #ah305
%
Lažnivec gre v pekel in tudi hudodelec, ki taji
svoje dejanja– po smrti bosta oba enaka, sadove
zla bosta spoznala.

			 Dhammapada - #ah306
%
mnogi, ki so oblečeni v oranžno, so polni zla in
brez obvladovanja– kdor je poln zla in dela zlo,
se bo zato rodil v peklú.

			 Dhammapada - #ah307
%
Lahkomiseln in zloben človek, ki se preživlja z
beračenjem, bi si storil dosti manjše zlo, če bo
požrl ognjeno kroglo.

			 Dhammapada - #ah308
%
Brezbrižneža, ki prešuštvuje, štiri nesreče
doletijo: ponižanje, nemirno spanja, graja in
trpljenja.

			 Dhammapada - #ah309
%
Ponižanje prinese zlo usodo, kratek užitek
spremlja strah, kralj hudo kaznuje tak prekršek–
zato ne prešuštvujte!

			 Dhammapada - #ah310
%
Kdor nespretno prime travo, si bo porezal roko–
menih, ki sanghe ne razume, si bo gotovo rodil v
peklu.

			 Dhammapada - #ah311
%
Lahkomiselna dejanja, napačen razvoj in bhikkhu,
poln dvomov– ne obrode lepih sadov.

			 Dhammapada - #ah312
%
Kar je storiti treba, stori brez odlašanja, saj
brezbrižen asketizem dvigne le še več prahu.

			 Dhammapada - #ah313
%
Najbolje je, če brez zla živiš, saj zlo prinese le
trpljenje, najbolje je, če delaš dobro, saj zato
ne boš trpel.

			 Dhammapada - #ah314
%
Varuj se kot obmejno mesto, ki je zastraženo od
vseh strani, tako od znotraj kot od zunaj. Ne
zapravljaj svojega življenja! Kdor brezbrižen le
za hip, se bo kmalu znašel v peklu!

			 Dhammapada - #ah315
%
Kdor brez vzroka se sramuje, pravega sramu pa ne
pozna, tak človek napačno presoja in spušča se po
poti zla.

			 Dhammapada - #ah316
%
Kdor prestrašen je brez vzroka, pravega strahu pa
ne pozna, tak človek napačno presoja in spušča se
po poti zla.

			 Dhammapada - #ah317
%
Kdor napake vidi, kjer jih ni, pravih napak pa ne
opazi, tak človek napačno presoja in spušča se po
poti zla.

			 Dhammapada - #ah318
%
Kdor pa popolnoma razloči prave poglede od
napačnih, Tak človek prav razmišlja in gre navzgor
po poti sreče.

			 Dhammapada - #ah319
%
Mirno bom prenesel vse žalitve kot mogočen slon
sredi bojišča, ki se za puščice ne zmeni, saj
ljudje se ne obvladajo.

			 Dhammapada - #ah320
%
Ukročene slone vodijo v boj, udomačene konje jezdi
kralj, najboljši človek se obvlada in prenese vse
žalitve.

			 Dhammapada - #ah321
%
Odlične so udomačene mule in plemeniti konji iz
dežele Sindh, odlični so udomačeni sloni, še
boljši pa je človek, ki se obvlada!

			 Dhammapada - #ah322
%
Kdor gre na pot z vozovi, ne bo prišel v »deželo
brez sledov«, saj tja lahko prispe le tisti, ki se
obvlada in gre brez sledov.

			 Dhammapada - #ah323
%
Mogočen slon Dhanapālaka postane divji v času
parjenja– v ujetništvu ne more jesti, ko se
spominja slonovskega gaja.

			 Dhammapada - #ah324
%
Len in zaspan požeruh, leži in se valja kot
svinja, kise nažrla je pomij– velikokrat se bo
rodil!

			 Dhammapada - #ah325
%
Prej so misli šle, kamor so hotele, prepustile so
se željam in užitkom– zdaj pa jih bom popolnoma
obvladal kot krotilec svoje divje slone.

			 Dhammapada - #ah326
%
Uživajte v pazljivosti in pazite na svoje misli,
izvlecite se iz težav kot slon iz blatnega
močvirja!

			 Dhammapada - #ah327
%
Če srečaš modrega prijatelja, človeka, ki je dober
in vzgojen, pojdi z njim vesel in zbran, premagaj
vse nevarnosti!

			 Dhammapada - #ah328
%
Če pa ne najdeš modrega prijatelja, človeka, ki je
dober in vzgojen, ostani raje sam kot slon v
gozdovih, kot kraj, ki ostal je brez kraljestva!

			 Dhammapada - #ah329
%
Kajti boljše je življenje v samoti kot pa
prijateljstvo z bedaki– živi sam in ne delaj zla,
bodi brezskrben, kot je slon v gozdovih!

			 Dhammapada - #ah330
%
Prijetno je prijateljstvo, prijetno je, če z vsemi
si zadovoljen, ob smrti so prijetna dobra dela,
prijetno je, če rešiš se trpljenja.

			 Dhammapada - #ah331
%
Skrb za mater je prijetna, prijetna je skrb za
očeta, prijetno je v družbi z asketi in v
spremstvu brāhmanov.

			 Dhammapada - #ah332
%
Prijetne so vrline v starosti, prijetno je, če
nimaš dvomov, prijetno je razvijanje modrosti,
prijetno, če ne delaš zla.

			 Dhammapada - #ah333
%
Želje lahkomiselnega človeka rastejo kot ovijalke–
kot opica, ki v gozdu išče sadeže, skače tak
človek iz življenja v življenje.

			 Dhammapada - #ah334
%
Ko premagajo človeka želje in navezanost na svet,
se razbohoti njegova žalost kot plevel po obilnem
dežju.

			 Dhammapada - #ah335
%
Če pa premaga nizkotne želje in obvlada navezanost
na svet, zdrsi z njega vse trpljenje kot kaplja
vode z lotosa.

			 Dhammapada - #ah336
%
Zato vam pravim—bodite srečni, vsi, ki ste zdaj
sem prišli! Uničite vse želje, kot izruva zeliščar
korenine! Naj vas Māra več ne zlomi kot povodenj
šibek trs!

			 Dhammapada - #ah337
%
Če so korenine močne in zdrave, bo posekano drevo
popolno zraslo– dokler ne uničiš vseh želja, se bo
stalno vračalo trpljenje.

			 Dhammapada - #ah338
%
Šestintrideset močnih tokov, ki so polni prijetnih
užitkov, odnaša zaslepljenega človeka na valovih
želja in strasti.

			 Dhammapada - #ah339
%
Povsod tečejo tokovi, povsod brstijo ovijalke– ko
vidiš nove popke in poganjke, z modrostjo jih
posekaj korenine.

			 Dhammapada - #ah340
%
Tokovi želja gredo povsod, povsod jih spremljajo
užitki– kdor grabi užitke in išče srečo, se bo
ponovno rodil in bo ponovno star.

			 Dhammapada - #ah341
%
Ljudje, ki so polni želja, tekajo kot preplašeni
zajci– zvezani so z vezmi in okovi, dolgo bodo še
trpeli.

			 Dhammapada - #ah342
%
Ljudje, ki so polni želja, tekajo kot preplašeni
zajci– kdor pa želi doseči brezželjnost, naj
opusti vse želje in strah.

			 Dhammapada - #ah343
%
Poglejte tega neumnega človeka– bil je svoboden,
užival je v samoti, potem pa se vrnil v gozd
želja– resnično, sam si je nadel okove!

			 Dhammapada - #ah344
%
Vezi iz železa, lesa ali konoplje niso
močne—pravijo modri– dosti močnejša je navezanost
na zlato, dragulje, žene in sinove.

			 Dhammapada - #ah345
%
Ta vez je močna—pravijo– voljna je, a trdna in
nezlomljiva. Modri jo posekajo in so brez želja,
nenavezani na svet, vse užitke zapustijo.

			 Dhammapada - #ah346
%
Kdor je poln strasti, bo padel v tok želja kot
pajek, ki se ujame v lastno mrežo– modri vse
posekajo in so brez želja, nenavezani na svet, vso
dukkho zapustijo.

			 Dhammapada - #ah347
%
Pusti preteklost, pusti prihodnost, pusti
sedanjost—pojdi na oni breg! Ko bodo tvoje misli
res svobodne, ne boš več star, ne boš se več
rodil.

			 Dhammapada - #ah348
%
Zmeden človek, ki je poln strasti in išče le
prijetnosti, si neprestano množi želje in z njim
veča si vezi.

			 Dhammapada - #ah349
%
Kdo pa umiri svoje misli in tudi nevšečnosti
spozna, se bo osvobodil željá– posekal bo Mārove
vezi.

			 Dhammapada - #ah350
%
Kdor je popoln in neustrašen, onkraj želja in
strasti, kdor je posekal vse trne, se ne bo več na
svetu rodil.

			 Dhammapada - #ah351
%
Brez vezi in brez želja živi, pozna pomen besed in
stavkov, razume sporočilo spisov– to je človek, ki
je zadnjič na tem svetu in ne bo se več rodil, to
je resnično velik modrec.

			 Dhammapada - #ah352
%
Vse sem premagal, vse sem spoznal, osvobodil sem
se vseh stvari, vse sem zapustil, svoboden sem,
brez želja– sam sem našel pot, kdo naj bi bil moj
učitelj?

			 Dhammapada - #ah353
%
Najboljši dar je dar resnice, najboljši okus je
okus resnice, največji užitek je resnica,
brezželjnost pa je največja sreča!

			 Dhammapada - #ah354
%
Nevedneže bogastvo uničuje, ne pa tiste, ki gredo
na oni breg, saj bedaki v želji za bogastvom
pogubijo sebe in še druge.

			 Dhammapada - #ah355
%
Plevel uničuje polja, strasti uničujejo ljudi,
zato daruj brezstrastnim– tak dar obilno obrodi.

			 Dhammapada - #ah356
%
Plevel uničuje polja, sovraštvo pa ljudi, zato
daruj le srečnim– tak dar obilno obrodi.

			 Dhammapada - #ah357
%
Plevel uničuje polja, nevednost pa ljudi, zato
daruj le modrim– tak dar obilno obrodi.

			 Dhammapada - #ah358
%
Plevel uničuje polja, želje pa ljudi, zato daruj
brezželjnim – tak dar obilno obrodi.

			 Dhammapada - #ah359
%
Dobro je obvladovanje vida, dobro je obvladovanje
sluha, dobro je obvladovanje vonja. dobro je
obvladovanje okusa,

			 Dhammapada - #ah360
%
dobro je obvladovanje telesa, dobro je
obvladovanje besed, dobro je obvladovanje misli,
dobro je obvladovanje čutov– bhikkhu, ki vse to
obvlada, se popolnoma osvobodi trpljenja.

			 Dhammapada - #ah361
%
Kdor obvlada vse korake in dejanja, vse besede in
misli, kdor srečen, zbran živi v samoti– ta je
zame bhikkhu!

			 Dhammapada - #ah362
%
Bhikkhu, ki ve, kaj govori, je moder in ni
domišljav– kako prijetno ga je slišati, ko razloži
pomen besed in spisov!

			 Dhammapada - #ah363
%
Bhikkhu, ki živi z resnico, o njej razmišlja, se
je veseli, vedno zaveda se resnice– nikoli je ne
bo zgubil!

			 Dhammapada - #ah364
%
Kar si prijel, ne zaničuj, pa tudi drugim ne
zavidaj– bhikkhu, ki je poln zavisti, ne bo
dosegel zbranosti.

			 Dhammapada - #ah365
%
Čeprav dobi le majhen dar, ga bhikkhu sploh ne
zaničuje– zato ga hvalijo celo bogovi, saj je
buden, brez napak.

			 Dhammapada - #ah366
%
Kdor ni navezan na ta svet, kdor nima čisto nič za
svoje in, česar ni, ne obžaluje– ta je zame pravi
bhikkhu.

			 Dhammapada - #ah367
%
Bhikkhu, ki je poln ljubezni in verjame v Buddhov
nauk, bo spoznal največji mir, nibbāno, ki vse
pomiri.

			 Dhammapada - #ah368
%
Izprazni si ta čoln, bhikkhu, in hitro boš
napredoval– posekaj želje in sovraštvo in dosegel
boš nibbāno.

			 Dhammapada - #ah369
%
Pet jih posekaj, pet zapusti, pet pa še naprej
razvijaj– bhikkhu, ki je posekal pet vezi, je
zapustil tok želja.

			 Dhammapada - #ah370
%
Zberi, se bhikkhu, ne bodi lahkomiseln, naj misli
ti ne bledijo med čutnimi užitki! Bodi pazljiv, da
ne požreš žareče krogle, saj potem boš gorel in
vpil—to je muka!

			 Dhammapada - #ah371
%
Brez modrosti ni zbranosti, brez zbranosti pa ni
modrosti– kdor je moder in zbran, je prestopil
prag nibbāne.

			 Dhammapada - #ah372
%
Bhikkhu, ki je odšel v samoten kraj, mirnih,
čistih mislih,brest strasti, uživa radost in
veselje– spoznal je že nesmrtnost.

			 Dhammapada - #ah373
%
Ko popolnoma dojame nastajanje in izginjanje
stvari, uživa radost in veselje– spoznal je že
nesmrtnost.

			 Dhammapada - #ah374
%
Tak naj bo začetek v življenju bhikkhuja:
obvladovanje čutov, zadovoljstvo, življenje po
pravilih in prijateljstvo z ljudmi, ki so vztrajni
in pošteni.

			 Dhammapada - #ah375
%
Prijazen naj bo, gostoljuben in prijetnega
vedenja– tako bo vedno poln veselja, dukkhe se bo
osvobodil.

			 Dhammapada - #ah376
%
Kot suhi cvetovi, ki odpadejo z jasmina, naj z vas
odpadajo strasti in vse sovraštvo, menihi!

			 Dhammapada - #ah377
%
Bhikkhu, ki je zapustil svet, je miren in resnično
zbran– mirne so njegove misli, njegove besede in
dejanja.

			 Dhammapada - #ah378
%
Vsak naj se sam vzpodbuja, sam naj se obvlada in
zadrži– bhikkhu, če boš buden in pazljiv, boš
zares srečno živel.

			 Dhammapada - #ah379
%
Vsak naj si sam pomaga, vsak naj sam si najde pot–
zato sam sebe obvladuj kot svoje konje kočijaž!

			 Dhammapada - #ah380
%
Bhikkhu, ki je poln modrosti in verjame v Buddhov
nauk, bo spoznal največji mir, srečo, ki vse
pomiri.

			 Dhammapada - #ah381
%
Če gre bhikkhu, čeprav še mlad, po poti, ki jo
Buddha je učil, razsvetli ves svet kot luna, ki se
prikaže izza oblakov.

			 Dhammapada - #ah382
%
Presekaj tok in vztrajno napreduj, zapusti vse
užitke, brāhmana! Ko boš spoznal minljivost vseh
stvari, boš izkusil stanje ne-minljivosti.

			 Dhammapada - #ah383
%
Ko doseže popolno zbranost in modrost, gre
brāhmana na oni breg, takrat spozna naravo vseh
stvari, osvobodi se vseh vezi.

			 Dhammapada - #ah384
%
Kdor je onkraj obeh bregov, zanj ne obstaja svet
nasprotij, kdor je svoboden, brez strahu– je zame
pravi brāhmana!

			 Dhammapada - #ah385
%
Kdor je zbran in poln miru, brez napak in brez
strasti, je dosegel končni cilj– tak je zame
brāhmana!

			 Dhammapada - #ah386
%
Podnevi sije sonce, ponoči sveti mesec, kralj sije
na prestolu, brāhmana pa v zbranosti - buddha sije
dan in noč, buddha je vedno poln sijaja!

			 Dhammapada - #ah387
%
Kdor je onkraj zlega, je brāhmana, kdor živi
mirno, je asket, kdor je zapustil vse napake, pa
je resničen samotar.

			 Dhammapada - #ah388
%
Nihče naj ne udari brāhmane, pa tudi brāhmana naj
se ne jezi– gorje mu, kdor udari brāhmano, gorje
brāhmano, če se zato jezi!

			 Dhammapada - #ah389
%
Saj za brāhmano je dosti bolje, če ne razmišlja o
užitkih– ko izgine želja po nasilju, se umiri tudi
trpljenja.

			 Dhammapada - #ah390
%
Kdor obvlada svoje misli, sije besede in dejanja,
kdor je popolnoma brez zlega, je zame pravi
brāhmana!

			 Dhammapada - #ah391
%
Kot brāhmana časti žrtveni ogenj, tako spoštuj
človeka, ki ti je pokazal dhammo, nauk, ki ga je
učil Buddha.

			 Dhammapada - #ah392
%
Nihče ni brāhmana po rojstvu, zaradi sorodstva ali
dolgih las– kdor pa pozna resnico in pravičnost,
je res čist, pravi brāhmana.

			 Dhammapada - #ah393
%
Čemu dolgi lasje, nevednež, čemu obleka iz kozje
kože? Tvoja zunanjost je urejena, znotraj pa si
poln strasti!

			 Dhammapada - #ah394
%
Kdor je oblečen v prašne cunje in suh, da se mu
vidijo kosti, kdor zbran živi v samotnem gozdu, je
zame pravi brāhmana.

			 Dhammapada - #ah395
%
Kdor se rodi v dobri družini in je zato ponosen,
domišljav, tak človek še ni brāhmana, saj je poln
strasti, želja– kdor pa je svoboden, brez vezi, je
zame pravi brāhmana.

			 Dhammapada - #ah396
%
Kdor je odvrgel vse okove in se ničesar ne boji,
je zame pravi brāhmana, saj je svoboden, onkraj
vseh vezi.

			 Dhammapada - #ah397
%
Kdor posekal je vezi in spone, kdor je uničil vse
zapahe in vrvi, potem pa še odvrgel prečni tram,
je res svoboden, pravi brāhmana.

			 Dhammapada - #ah398
%
Kdor je brez jeze lahko prenese zmerjanje, udarce,
muke, kdor je res potrpežljiv, je zame pravi
brāhmana.

			 Dhammapada - #ah399
%
Kdor je prijateljski in ves predan, vrl, vzgojen
in brez želja, kdor je zadnjič na tem svetu, je
zame pravi brāhmana.

			 Dhammapada - #ah400
%
Njegovi užitki so odpadli kot vodna kaplja z
lotosa, kot gorčično seme iz igline konice– je
zame pravi brāhmana!

			 Dhammapada - #ah401
%
Kdor je že spoznal konec dukkhe na tem svetu, kdor
se je osvobodil bremena, je zame pravi brāhmana.

			 Dhammapada - #ah402
%
Kdor je učen in zelo moder, videc, ki pozna obe
poti, kdor dosegel je najvišji cilj, je zame pravi
brāhmana.

			 Dhammapada - #ah403
%
Kdor se ne druži z ljudmi niti ne živi s
samotarji, je nenavezan, brez želja– tak je pravi
brāhmana.

			 Dhammapada - #ah404
%
Kdor do vseh je nenasilen, tako do šibkih kot do
močnih, kdor ne ubije in smrti ne želi, je zame
pravi brāhmana.

			 Dhammapada - #ah405
%
Prijateljski je s sovražniki in miren nad
nasilneži, med pohlepneži pa brez želja– je pravi
brāhmana.

			 Dhammapada - #ah406
%
Z njega sta odpadla jeza in pohlep kot gorčično
zrno z igline konice, kdor je brez ponosa, onkraj
vseh klevet– je zame pravi brāhmana.

			 Dhammapada - #ah407
%
Mirne so njegove besede in vedno govori resnico,
nikogar ne užali, razjezi– tak je pravi brāhmana.

			 Dhammapada - #ah408
%
Kdor ne vzame nič, kar mu ni dano, naj bo veliko
ali majhno, prijetno ali neprijetno– je zame pravi
brāhmana.

			 Dhammapada - #ah409
%
Na onem svetu nima več želja, za oni svet nobenih
uporov ne goji in je svoboden, brez strahu– tak je
zame brāhmana.

			 Dhammapada - #ah410
%
Kdor je izkusil nesmrtnost in s spoznanjem odvrgel
dvom, je nenavezan, brez želja– tak je pravi
brāhmana.

			 Dhammapada - #ah411
%
Kogar na svetu nič ne omejuje, kdor je onkraj
dobrega in zla, je miren, brez žalosti in brez
želja– tak je zame brāhmana.

			 Dhammapada - #ah412
%
Kdor je čist kot mesec, jasen, poln miru in ves
sijoč, kdor se je osvobodil svetá, je zame pravi
brāhmana.

			 Dhammapada - #ah413
%
Kdor je prehodil to močvirje, kdor je prehodil to
težko pot, kdor je premagal samsāro in se
osvobodil vseh zmot, kdor je prišel na oni breg,
je zbran, brez dvomov in strasti– tak človek je
spoznal nibbāno, tak je zame brāhmana.

			 Dhammapada - #ah414
%
Kdor je zapustil čutne užitke in samoten, brez
doma živi, kdor je onkraj čutnega življenje, je
zame pravi brāhmana.

			 Dhammapada - #ah415
%
Kdor se je odrekel vsem željam in samoten, brez
doma živi, kdor se je rešil vseh vezi, je zame
pravi brāhmana.

			 Dhammapada - #ah416
%
Kdor je odvrgel človeške vezi in zapustil tudi
božanske, kdor se je rešil vseh vezi, je zame
pravi brāhmana.

			 Dhammapada - #ah417
%
Kdor je zapustil užitke in trpljenje in miren,
brez strasti živi, je junak, ki je premagal svet–
tak je zame brāhmana.

			 Dhammapada - #ah418
%
Kdor popolnoma pozna smrt in rojstvo vseh ljudi,
kdor je buden, srečen, brez želja, je zame pravi
brāhmana.

			 Dhammapada - #ah419
%
Nihče ne pozna njegove poti, ne bogovi ne
gandhabbe ne ljudje, saj je popoln, brez strasti–
tak je pravi brāhmana.

			 Dhammapada - #ah420
%
Kdor ni navezan ne preteklost, ne sedanjost in
bodočnost, kdor nima nič in nič ne obdrži, je zame
pravi brāhmana.

			 Dhammapada - #ah421
%
Kdor je plemenit in brez strahu, modrec, ki je vse
premagal in je miren, buden, razsvetljen, je zame
pravi brāhmana.

			 Dhammapada - #ah422
%
Kdor pozna vsa prejšnja rojstva, kdor se je smrti
osvobodil, kdor pozna radost v nebesih in
trpljenje v peklú, je resnično onkraj vseh želja–
to je pravi modrec, pravi brāhmana.

			 Dhammapada - #ah423
%
