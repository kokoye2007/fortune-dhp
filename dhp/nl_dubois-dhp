Alles wat we ervaren, wordt voorafgegaan door het
denken; [Alles wat we ervaren] heeft denken als
hun leider. Alles ontstaat uit gedachten. Wie
spreekt of handelt met onzuivere gedachten, Zal
achtervolgd worden door lijden, Zoals het
karrenwiel de hoef van het lastdier volgt.

			 Dhammapada - 1
%
Alles wat we ervaren, wordt voorafgegaan door het
denken; [Alles wat we ervaren] heeft denken als
hun leider. Alles ontstaat uit gedachten. Wie
spreekt of handelt met zuivere gedachten, Zal
gevolgd worden door geluk, Zoals de schaduw iemand
nooit verlaat.

			 Dhammapada - 2
%
“Hij beledigde mij ! Hij sloeg me ! Hij overwon me
en beroofde me !” Haat komt niet tot bedaren In
wie zo verbitterd is.

			 Dhammapada - 3
%
“Hij beledigde mij ! Hij sloeg me ! Hij overwon me
en beroofde me !” Haat komt tot bedaren In wie
niet verbitterd is.

			 Dhammapada - 4
%
Haat wordt in deze wereld nooit Door haat gestild:
Énkel liefde stilt haat. Dit is de natuurwet.

			 Dhammapada - 5
%
Er zijn mensen die niet ten volle beseffen Dat wij
allen moeten sterven. Zij die dit wél ten volle
beseffen, Leggen hun ruzies bij.

			 Dhammapada - 6
%
Wie zich focust op aangename [zintuiglijke]
dingen, Zijn zintuigen niet in bedwang houdt;
Overdadig eet, Vadsig is, En geen energie bezit,
Zal door Mara overweldigd worden, Net zoals de
wind een zwakke boom velt.

			 Dhammapada - 7
%
Wie zich niet focust op aangename [zintuiglijke]
dingen, Zijn zintuigen volledig in bedwang houdt;
Gematigd eet, Vol vertrouwen is, En vol van
energie, Zal niet door Mara overweldigd worden,
Net zomin als de wind een rotsachtig gebergte
klein krijgt.

			 Dhammapada - 8
%
Wie niet vrij is van bezoedelingen, Ongetemd is En
de waarheid niet kent, Maar toch het oranje gewaad
[van monniken] draagt; Is dit gewaad onwaardig.

			 Dhammapada - 9
%
Wie vrij is van bezoedelingen, Gevestigd in moreel
gedrag; Beheerst en waarheidsgetrouw; Is het
monnikengewaad waardig.

			 Dhammapada - 10
%
Wie het onbelangrijke als essentieel beschouwt, En
het essentiële als onbelangrijk, Zal nooit de
essentie ontdekken: Zijn intentie is fout.

			 Dhammapada - 11
%
Wie het essentiële als de essentie beschouwt, En
het onbelangrijke als onbelangrijk, Zal de
essentie aanschouwen: Zijn intentie is juist.

			 Dhammapada - 12
%
Zoals de regen binnensijpelt In een huis met een
slecht gelegd dak, Zo sijpelt zintuiglijk
verlangen binnen in Een niet-ontwikkelde geest.

			 Dhammapada - 13
%
Zoals de regen niet binnensijpelt In een huis met
een goed gelegd dak, Zo sijpelt zintuiglijk
verlangen niet binnen in Een goed ontwikkelde
geest.

			 Dhammapada - 14
%
Verdriet hier; verdriet na de dood: De boosdoener
treurt op beide plaatsen. Hij is vol verdriet en
vol ergernis, Wanneer hij zijn eigen onheilzame
handelingen beschouwt.

			 Dhammapada - 15
%
Vreugde hier; vreugde na de dood: De weldoener is
op beide plaatsen blij. Hij is vol vreugde en
gelukkig, Wanneer hij zijn eigen heilzame
handelingen beschouwt.

			 Dhammapada - 16
%
Gekweld hier; gekweld na de dood. De boosdoener
wordt gekweld op beide plaatsen: Hij wordt gekweld
door de gedachte 'Ik heb verkeerd gehandeld !'
Nadien wordt hij gekweld Door een slechte
wedergeboorte.

			 Dhammapada - 17
%
Vreugde hier; vreugde na de dood, De weldoener is
vreugdevol op beide plaatsen: Hij verheugt zich
door de gedachte 'Ik heb goed gehandeld !' Nadien
verheugt hij zich In een goede wedergeboorte.

			 Dhammapada - 18
%
Wie veel heilige teksten reciteert Maar er niet
naar handelt —Zulk beneveld man— Is als een herder
die andermans vee telt: Hij zal niet genieten van
de vruchten van het Contemplatieve leven.

			 Dhammapada - 19
%
Wie slechts zelden heilige teksten reciteert, Maar
overeenkomstig de Dhamma handelt— Zulke yogi laat
zintuiglijk verlangen, haat en illusie achter
zich. Met helder begrip. Met een ontwikkelde
geest. Zich aan niets hechtend—niet in deze
wereld, noch in de andere, Zal hij genieten van de
vruchten van het Contemplatieve leven.

			 Dhammapada - 20
%
Waakzaamheid is het pad naar het Doodloze;
Achteloosheid is het pad naar de dood. De
waakzamen sterven niet; De achtelozen—hoewel ze
leven—zijn als doden.

			 Dhammapada - 21
%
De Wijzen die waakzaamheid Ondubbelzinnig van
achteloosheid onderscheiden, Verheugen zich in
[hun] waakzaamheid. Zij verblijden zich in de
omgeving van de Edelen.

			 Dhammapada - 22
%
Door constant, Niet aflatend, Energiek, Te
mediteren, Bereiken die Wijzen nibbana— De
onovertroffen bevrijding Uit alles wat hen
gevangen houdt.

			 Dhammapada - 23
%
Wie onvermoeibaar streeft En waakzaam is, Wie
zuiver en zorgvuldig handelt, Wie zichzelf
beheerst en overeenkomstig de Dhamma leeft: Van
zulke man groeit overal de faam.

			 Dhammapada - 24
%
Door ijver en waakzaamheid, Zelfbeheersing, En
onthouding, Wordt de Wijze een eiland, Dat geen
enkele tsunami Kan overspoelen.

			 Dhammapada - 25
%
Dwaze, domme mensen Leveren zich over aan
achteloosheid. De Wijze beschermt waakzaamheid Als
zijn hoogste goed.

			 Dhammapada - 26
%
Geef niet toe aan achteloosheid. Identificeer je
niet met zintuiglijk genot. Voorwaar: Een waakzame
yogi [Gevestigd in meditatie] Verwerft geluk in
overvloed.

			 Dhammapada - 27
%
Wanneer de Wijze achteloosheid Door waakzaamheid
verdrijft, En zo de vesting van wijsheid beklimt,
Observeert hij laconiek de ellende van de
mensheid. Vanuit de hoogte kijkt de Wijze neer Op
de dwazen die zich in het dal bevinden.

			 Dhammapada - 28
%
Waakzaam tussen de achtelozen, Wakker tussen de
slapenden, Snelt de Wijze vooruit zoals een
gezwind paard Een loom exemplaar achter zich laat.

			 Dhammapada - 29
%
Door waakzaamheid verwierf Indra De heerschappij
over de goden. Waakzaamheid wordt [door de goden]
steeds geprezen; Achteloosheid altijd afgekeurd.

			 Dhammapada - 30
%
De monnik, die zich toegewijd heeft aan
waakzaamheid En die het gevaar van achteloosheid
ziet en vreest, Snelt voort als een vuur En
verteert zowel de grote als de kleine ketens.

			 Dhammapada - 31
%
De monnik, die zich toegewijd heeft aan
waakzaamheid En die het gevaar van achteloosheid
ziet en vreest, Kan niet terugvallen tot een
lagere staat— [Op deze manier] is hij nibbana
nabij.

			 Dhammapada - 32
%
De onrustige, wispelturige geest Valt moeilijk te
bewaken en in toom te houden. De Wijze maakt hem
recht, Zoals een pijlenmaker een pijl recht maakt.

			 Dhammapada - 33
%
Zoals een vis, uit het water gehaald, En op het
droge geworpen: Zo ook spartelt de geest, Wanneer
hij aan Mara’s rijk wil verzaken.

			 Dhammapada - 34
%
Het is goed om de geest te temmen, Die moeilijk te
bemeesteren valt, Snel is, En naar het vervullen
van al zijn verlangens neigt: Een getemde geest
brengt geluk.

			 Dhammapada - 35
%
De geest is heel subtiel En valt moeilijk volledig
te begrijpen. Hij neigt naar het vervullen van al
zijn verlangens. De Wijze zal zijn geest
beschermen: Een beschermde geest brengt geluk.

			 Dhammapada - 36
%
Diegenen die de geest compleet beteugelen, —Een
geest die dwaalt en op zichzelf bestaat, Vormloos
is, En verdoken zit als in een grot— Bevrijden
zich van de ketens van Mara.

			 Dhammapada - 37
%
Iemand met een onstandvastige geest, Die de ware
Dhamma niet verstaat. Die niet in kalmte gevestigd
is, Kan nooit in wijsheid groeien.

			 Dhammapada - 38
%
Wiens geest vrij is van hartstocht, Wiens geest
niet verward is, Wie het idee van 'goed' en
'kwaad' achter zich heeft gelaten, En waakzaam is,
Hoeft geen angst te hebben.

			 Dhammapada - 39
%
Wanneer je dit lichaam bekijkt Als een [breekbare]
kruik [van klei], En deze geest als een stad,
Bevecht Mara dan met het zwaard van wijsheid. En
bescherm wat je veroverd hebt, Zonder je er aan te
hechten (Zoals het hoort te zijn).

			 Dhammapada - 40
%
Helaas ! Dit lichaam zal spoedig neerliggen op de
aarde, Weggeworpen, Zonder bewustzijn, Als een
waardeloze boomtak.

			 Dhammapada - 41
%
Wat een vijand aan een vijand kan aandoen, Of een
hater aan een hater: Een slecht gerichte geest,
Kan bij iemand méér schade veroorzaken.

			 Dhammapada - 42
%
Wat noch een moeder, noch een vader kan
realiseren, Evenmin als andere verwanten, Een goed
gerichte geest Kan het veel beter (realiseren).

			 Dhammapada - 43
%
Wie zal de aarde, dit Yama-rijk, En dit godenrijk
overwinnen ? Wie zal een goed onderwezen Dhamma-
pad uitkiezen ? —Zoals een ervaren [florist] een
bloem selecteert [Voor het maken van een
guirlande].

			 Dhammapada - 44
%
Een discipel [van de Boeddha] zal de aarde, —Dit
Yama-rijk en dit godenrijk—overwinnen. Een
discipel zal dit goed onderwezen Dhamma-pad
uitkiezen. —Zoals een ervaren [florist] een bloem
selecteert [Voor het maken van een guirlande].

			 Dhammapada - 45
%
Wie dit lichaam als een zeepbel ziet, Wie dit
lichaam als een luchtspiegeling in zich heeft
gerealiseerd, Wie de met bloemen omkranste
pijlpunten Van Mara heeft afgesneden, Maakt
zichzelf onzichtbaar Voor de Heerser over de Dood.

			 Dhammapada - 46
%
De man die énkel bloemen plukt, Met een geest vol
van verlangen, Wordt door de dood meegesleurd,
Zoals een ingeslapen dorp door een tsunami.

			 Dhammapada - 47
%
De man die énkel bloemen plukt Met een geest vol
van verlangen, Onverzadigbaar in zijn zintuiglijke
begeerte, Wordt door Mara overweldigd.

			 Dhammapada - 48
%
Zoals een honingbij een bloem verlaat, Nadat ze de
nectar tot zich genomen heeft, —Zonder kleur noch
geur te kwetsen— Op eenzelfde manier wandelt een
Wijze Door een dorp.

			 Dhammapada - 49
%
Kijk niet naar slechte daden van anderen— Naar wat
de anderen hebben gedaan of niet gedaan. Maar kijk
vooral Naar wat men zelf gedaan heeft en niet
gedaan.

			 Dhammapada - 50
%
Zoals een mooie bloem, Die kleurig maar niet
geurig is, Zijn mooie woorden vruchteloos, Indien
men er niet naar handelt.

			 Dhammapada - 51
%
Zoals een mooie bloem, Die kleurig maar ook geurig
is, Zijn mooie woorden slechts vruchtbaar, Indien
men er naar handelt.

			 Dhammapada - 52
%
Zoals men uit een hoop bloemen Veel boeketten kan
maken, Zo kan, wie geboren is En daardoor
onderworpen aan de dood, (Op dezelfde manier) Veel
goede daden verrichten.

			 Dhammapada - 53
%
❜ De geur van bloemen —sandelhout, tagara en
jasmijn— Gaat niet in tegen de wind. De geur van
rechtschapenheid gaat in tegen de wind: Een
rechtschapen man verzadigt alle richtingen.

			 Dhammapada - 54
%
Sandelhout of tagara, Lotus en zelfs jasmijn: Van
al deze geuren Is de geur van deugdzaamheid De
meest verheven.

			 Dhammapada - 55
%
De geur van tagara en van sandelhout Is slechts
zwak (te ruiken), Terwijl de geur van de
deugdzamen Zelfs de hoogste goden omcirkelt.

			 Dhammapada - 56
%
Zij die begiftigd zijn met deugdzaamheid, Een
waakzaam leven leiden, Bevrijd zijn door helder
begrip— Mara is hun spoor bijster.

			 Dhammapada - 57
%
Zoals op een hoop achtergelaten vuilnis, Langs de
kant van een drukke weg, Een lotus kan ontstaan—
Geurig en mooi…

			 Dhammapada - 58
%
…Zo ook schittert De discipel van de Volledig
Ontwaakte, Met wijsheid Tussen het uitschot—
Tussen onwetende wereldlingen.

			 Dhammapada - 59
%
Lang duurt de nacht voor wie slapeloos is. Lang is
een mijl voor wie vermoeid is. Lang duurt saṁsara
voor de dwazen, Die de ware Dhamma niet kennen.

			 Dhammapada - 60
%
Wie op reis geen metgezel tegenkomt, Die beter is
dan hemzelf, Of zijn gelijke is, Moet resoluut
alléén verder gaan: Neem geen dwaas tot metgezel.

			 Dhammapada - 61
%
De dwaas ergert zich: ’Ik heb zonen. Ik heb geld.’
Maar hij bezit niet eens zichzelf. Waar komen dan
zijn zonen vandaan ? Waar komt dan zijn geld
vandaan ?

			 Dhammapada - 62
%
Een dwaas die zichzelf als een dwaas beschouwt, Is
hierdoor een wijs man. Een dwaas die zichzelf als
een Wijze beschouwt, Kan hierdoor als dwaas
bestempeld worden.

			 Dhammapada - 63
%
Zelfs indien een dwaas zich zijn hele leven Met
een Wijze associeert, Realiseert hij de Dhamma
niet. Zomin als een lepel de smaak van soep kent.

			 Dhammapada - 64
%
Zelfs indien een intelligent man, Slechts voor
korte tijd in de nabijheid van een Wijze
verblijft, Realiseert hij de Dhamma. Zoals de tong
de smaak van soep kent.

			 Dhammapada - 65
%
Dwazen handelen Alsof ze hun eigen vijand zijn:
Zij begaan onheilzame daden, Waarvan de vruchten
bitter smaken.

			 Dhammapada - 66
%
Een daad waar men spijt van krijgt, —Waarvan een
betraand gezicht En huilen het gevolg zijn— Is
geen goede daad.

			 Dhammapada - 67
%
❜ Een daad waar men geen spijt van krijgt,
—Waarvan blijdschap En vreugde het gevolg zijn— Is
een goede daad.

			 Dhammapada - 68
%
Zolang de slechte daad [nog] geen gevolg heeft,
Denkt de dwaas dat het honing is. Maar wanneer de
daad tot rijping komt, Is lijden zijn deel.

			 Dhammapada - 69
%
Zelfs al verhongert een dwaas zich maand na maand,
Door zich te voeden met behulp van Het puntje van
een grasspriet. Hij is nog geen fractie waard, Van
degenen die de Dhamma volledig begrepen hebben.

			 Dhammapada - 70
%
Een slechte daad komt niet meteen tot rijping,
Zoals melk ook niet meteen stremt. Maar die daad
volgt de dwaas en brandt in hem, Zoals een vuur
smeult onder de asse.

			 Dhammapada - 71
%
Hetgeen de dwaas aan kennis vergaart, Draagt énkel
bij tot zijn ongeluk. Het hypothekeert zijn
toekomst, En vernietigt zijn verstand.

			 Dhammapada - 72
%
(De dwaas) wenst zichzelf: Ontzag dat hij niet
verdient; Voorrang boven andere monniken; Gezag
over kloosters En huldebetoon door
lekenvolgelingen.

			 Dhammapada - 73
%
'Laat de leken en de monniken in de waan, Dat ik
dit alléén gedaan heb. En laat mij bepalen wat
Gedaan moet worden, en wat niet !’ Zó is de
ambitie van de dwaas; Wiens verlangens en trots
aangroeien.

			 Dhammapada - 74
%
Het ene pad leidt naar gewin, Het andere voert
naar nibbana. Laat een monnik, een leerling van
Boeddha, Zich hiervan helder bewust zijn. Laat hem
zich niet wentelen in huldebetoon. Laat hem [in
plaats daarvan], Afzondering beoefenen.

			 Dhammapada - 75
%
Wanneer iemand een wijs man ontmoet, Die als een
schattendelver naar zijn fouten speurt En er zijn
afkeuring over uitspreekt, Dan moet hij zich met
zulke Wijze associëren. Wie dit doet, wordt daar
beter van, niet slechter.

			 Dhammapada - 76
%
Laat zulke Wijze je vermanen, je instrueren, En je
weghouden van slecht gedrag. Zulke Muni is geliefd
onder de waakzamen, Ongeliefd bij de achtelozen.

			 Dhammapada - 77
%
Ga niet om met slechte vrienden. Verkeer niet
tussen mensen van laag allooi. Ga om met deugdzame
vrienden. Associeer je énkel met edele mensen.

			 Dhammapada - 78
%
Wie zich verzadigt met de Dhamma slaapt gelukkig,
Met een pure, heldere geest. De Wijze verheugt
zich immer in de Dhamma, Die door de Edelen
onthuld werd.

			 Dhammapada - 79
%
Irrigatiekanalen voeren het water af, Pijlenmakers
maken pijlen recht, Timmerlui verbuigen het hout,
De Wijzen temmen zichzelf.

			 Dhammapada - 80
%
Zoals een massieve rots Niet door de wind bewogen
wordt, Zo ook blijven de Wijzen onberoerd Voor
kritiek en voor eerbetoon.

			 Dhammapada - 81
%
De Wijzen, die naar de Dhamma luisteren, Komen
compleet tot rust— Net zoals een diep meer, Kalm
en rustig is.

			 Dhammapada - 82
%
De waakzamen streven niet naar zintuiglijk genot.
Zij wauwelen niet [over hun verlangen naar
zintuiglijk genot]. Wanneer zij getroffen worden
door geluk of pijn, Zijn zij noch uitbundig, noch
neerslachtig.

			 Dhammapada - 83
%
Noch voor zichzelf, Noch voor anderen, Verlangt
hij naar een zoon, naar rijkdom, of naar een
koninkrijk. Hij die deugdzaam is, wijs en
rechtschapen, Verlangt niet naar persoonlijk
succes dat onrechtmatig bekomen is.

			 Dhammapada - 84
%
Slechts weinigen Bereiken de Andere Oever. De
meesten schuifelen slechts Op en neer langs deze
waterkant.

			 Dhammapada - 85
%
Diegenen die volgens de Dhamma leven, Zullen de
andere oever bereiken, Wanneer de Leer goed
verkondigd werd. Aartsmoeilijk is het om voorbij
het dodenrijk te gaan.

			 Dhammapada - 86
%
Door het onheilzame compleet achter zich te laten,
Ontwikkelt de Wijze het goede. Door het huis te
verlaten en de thuisloosheid in te trekken, Vindt
hij geluk in afzondering, Waar geen plaats is voor
zintuiglijk genot.

			 Dhammapada - 87
%
Daar zal hij zijn geluk [moeten] zoeken, Nadat hij
alle zintuiglijke verlangens opgegeven heeft,
Evenals alle bezittingen. De Wijze zal zich zélf
zuiveren Van alle bezoedelingen van de geest.

			 Dhammapada - 88
%
Diegenen die de Factoren van Verlichting In hun
geest volledig ontwikkeld hebben; Die vreugde
scheppen in het loslaten van verlangen; Die zonder
hechting leven; Die zich verheugen in de
vernietiging van de kankers; Die stralen van
uitbundig licht; Hebben in deze wereld nibbana
bereikt.

			 Dhammapada - 89
%
Wie de reis volbracht heeft, Wie zonder lijden is,
Is in alle opzichten bevrijd. Voor wie alle ketens
verbroken heeft, Bestaat de koorts van verlangen
niet.

			 Dhammapada - 90
%
Zij die waakzaam zijn vertrekken. Zij vinden in
een huis geen vreugde. Zoals zwanen een poel
achterlaten, Verlaten zij huis en haard.

			 Dhammapada - 91
%
Zij die geen rijkdom vergaren; Die het tot zich
nemen van voedsel goed begrepen hebben; Die de
leegte en de ongeconditioneerde bevrijding ervaren
hebben; Hun spoor is moeilijk te volgen —Zoals het
spoor van vogels in de lucht.

			 Dhammapada - 92
%
Wie de kankers compleet vernietigd heeft; Wie niet
hunkert naar voedsel; Wie de leegte en
ongeconditioneerde bevrijding ervaren heeft; Hun
spoor is moeilijk te volgen —Zoals het spoor van
vogels in de lucht.

			 Dhammapada - 93
%
Bij wie de zintuigen getemperd zijn, —Zoals
paarden getemd zijn door hun menner. Wie zijn
trots compleet achter zich gelaten heeft En vrij
is van kankers, Zo iemand wordt door de goden
benijd.

			 Dhammapada - 94
%
Wie aan niets gebonden is, zoals de aarde; Wie
stabiel is, zoals Indra’s pilaar; En van goed
zedelijk gedrag; Hij is als een meer, dat vrij is
van modder. Voor zo iemand bestaat er geen samsara
meer.

			 Dhammapada - 95
%
Kalm is zijn geest. Kalm ook zijn woorden en
daden. Bevrijd is hij door helder begrip En
innerlijke vrede.

			 Dhammapada - 96
%
Wie niet goedgelovig is; Wie het
ongeconditioneerde begrijpt; Wie de ketens
verbroken heeft; Wie elke gelegenheid [voor goed
en kwaad] heeft afgesneden; En al zijn verlangens
heeft uitgebraakt. Hij is werkelijk een
uitzonderlijk edel mens.

			 Dhammapada - 97
%
In een dorp; Of in een woud; In valleien; Of op
heuvels: Waar de Arahants verblijven (Op die
plaats) is het goed toeven.

			 Dhammapada - 98
%
Verrukkelijk zijn de wouden, Waar het gewone volk
geen vreugde vindt. Zij die zonder passie zijn
vinden daar vreugde: Zij zoeken niet naar
zintuiglijk genot.

			 Dhammapada - 99
%
Beter dan duizend uiteenzettingen zonder
betekenis, Is één betekenisvol woord, Waarvan
men—na het gehoord te hebben— Tot rust komt.

			 Dhammapada - 100
%
Beter dan duizend verzen zonder betekenis, Is één
betekenisvol vers, Waarvan men —Na het gehoord te
hebben— Tot rust komt.

			 Dhammapada - 101
%
Beter dan honderd verzen zonder betekenis Te
reciteren Is het horen van één enkel woord van de
Dhamma, Waardoor men —Na het gehoord te hebben—
Tot rust komt.

			 Dhammapada - 102
%
Beter dan het overwinnen in de strijd Van duizend
keer duizend man, Is hij die zichzelf overwint.
Hij is de werkelijke overwinnaar van de strijd.

			 Dhammapada - 103
%
Beter is het inderdaad jezelf te overwinnen Dan
andere mensen te verslaan. Wie zichzelf getemd
heeft, Heeft zichzelf steeds volledig in bedwang.

			 Dhammapada - 104
%
Noch de goden, Noch de hemelse minnestrelen, Noch
Mara vergezeld van Brahma, Kunnen de
[zelf]overwinning Van een persoon [die zichzelf
getemd heeft] teniet doen.

			 Dhammapada - 105
%
Iemand kan, Maand na maand, Gedurende honderd
jaar, Duizend offers brengen. Als iemand echter
slechts één moment, Respect betuigt aan een
persoon, Die zichzelf gerealiseerd heeft, Dan is
zulk respect beter, Dan een eeuw lang offers te
brengen.

			 Dhammapada - 106
%
Iemand kan een eeuw lang, Een offervuur vereren in
het woud. Als iemand echter slechts één moment,
Respect betuigt aan een persoon, Die zichzelf
gerealiseerd heeft, Dan is zulk respect beter Dan
een eeuw lang offers te brengen.

			 Dhammapada - 107
%
Wat voor offergaven of eerbetoon Iemand in de
wereld, —Met het oog op het verwerven van
verdienste— In één jaar zou doen, Dat alles is
niet eens één kwart waard In vergelijking tot het
betonen van respect, Aan hen die zich heilzaam
gedragen.

			 Dhammapada - 108
%
Bij wie respect toont voor wie een heilzaam
karakter bezit, Bij wie immer zulke edele mensen
vereert, Nemen vier kwaliteiten toe: Levensduur,
schoonheid, geluk en kracht.

			 Dhammapada - 109
%
Iemand kan honderd jaar leven —Immoreel en met een
ongeconcentreerde geest. Beter is één enkele
levensdag van iemand, Die deugdzaam is en
mediteert.

			 Dhammapada - 110
%
Iemand kan honderd jaar leven, —Zonder wijsheid en
met een ongeconcentreerde geest. Beter is één
enkele levensdag van iemand, Die wijs is en
mediteert.

			 Dhammapada - 111
%
Iemand kan honderd jaar leven, —Lui en met weinig
energie. Beter is één enkele levensdag van iemand,
Die zich vastberaden en energiek inspant.

			 Dhammapada - 112
%
Iemand kan honderd jaar leven, —Zonder het
ontstaan en het vergaan van de dingen te zien.
Beter is één enkele levensdag van iemand, Die het
ontstaan en vergaan van de dingen ziet.

			 Dhammapada - 113
%
Iemand kan honderd jaar leven, —Zonder het
Doodloze te zien. Beter is één enkele levensdag
van iemand, Die het Doodloze ziet.

			 Dhammapada - 114
%
Iemand kan honderd jaar leven, —Zonder de Dhamma
te zien. Beter is één enkele levensdag van iemand,
Die de Dhamma ziet.

			 Dhammapada - 115
%
Haast je om het goede te doen. Wend je geest af
van het kwade. De geest van wie slentert om het
goede te doen Vermeit zich in het kwade.

			 Dhammapada - 116
%
Wanneer iemand iets kwaads gedaan heeft, Moet hij
zich onthouden om dat steeds opnieuw te doen. Laat
hem geen genoegen scheppen in een herhaling van
het kwade. Accumulatie van het kwade veroorzaakt
ellende.

			 Dhammapada - 117
%
Wanneer iemand goed doet, Laat hem dat steeds
opnieuw doen. Laat hem daar genoegen in scheppen.
Accumulatie van het goede brengt geluk.

			 Dhammapada - 118
%
Zolang zijn slechte daden niet tot rijping gekomen
zijn, Beoordeelt de boosdoener ze als heilzaam.
Wanneer het kwade tot rijping gekomen is, Ziet de
boosdoener het [resultaat van het] kwade.

			 Dhammapada - 119
%
Zolang zijn goede daden niet tot rijping gekomen
zijn, Is het mogelijk dat de weldoener ze als
onheilzaam beoordeelt. Wanneer het goede tot
rijping gekomen is, Ziet de weldoener het
[resultaat van het] goede.

			 Dhammapada - 120
%
Onderschat het kwade niet, Overwegend: 'Dit zal
mij niet overkomen'. Druppel na druppel Wordt een
waterkruik gevuld. Op dezelfde manier wordt een
dwaas, Beetje bij beetje, Gevuld met het kwade.

			 Dhammapada - 121
%
Onderschat het goede niet, Overwegend: 'Dit zal
mij niet overkomen'. Druppel na druppel Wordt een
waterkruik gevuld. Op dezelfde manier wordt een
Wijze, Beetje bij beetje, Gevuld met het goede.

			 Dhammapada - 122
%
Zoals een koopman —Met een kleine karavaan en veel
geld op zak— Een gevaarlijke weg vermijdt. Zoals
wie van het leven houdt, vergif vermijdt, Zo dient
men het kwade af te wenden.

			 Dhammapada - 123
%
Wanneer een hand geen [open] wonde heeft, Kan men
er vergif in dragen: Gif kan het lichaam niet
indringen, Waar geen [open] wonde is. [Op dezelfde
manier kunnen er geen kwade gevolgen zijn] Bij
iemand die zich onthoudt van het kwade.

			 Dhammapada - 124
%
Wie zich aan een deugdzaam man —Een zuiver,
foutloos persoon — Vergrijpt, [Mag verwachten dat]
Deze kwade daad zich tegen de dwaas zal keren.
Zoals fijn stof Dat tegen de windrichting geworpen
wordt.

			 Dhammapada - 125
%
Sommigen worden in een baarmoeder [weder]geboren.
Boosdoeners worden [weder]geboren in een hel.
Weldoeners worden in een hemel [weder]geboren.
Diegenen zonder bezoedeling zijn volkomen bevrijd.

			 Dhammapada - 126
%
Niet in de lucht. Niet in het midden van de
oceaan. Niet in een berggrot: Op de hele wereld is
er geen plaats te vinden, Waar iemand vrij is van
slechte daden.

			 Dhammapada - 127
%
Niet in de lucht. Niet in het midden van de
oceaan. Niet in een berggrot: Op de hele wereld is
er geen plaats te vinden, Waar iemand aan de dood
kan ontkomen.

			 Dhammapada - 128
%
Allen beven voor straf. Allen vrezen de Dood. Doe
anderen niet aan wat je zelf niet wil: Doodt niet
en zet anderen daartoe niet aan.

			 Dhammapada - 129
%
Allen beven voor straf. Allen houden van het
leven. Doe anderen niet aan wat je zelf niet wil:
Doodt niet, en zet anderen daartoe niet aan.

			 Dhammapada - 130
%
Wie zelf geluk zoekt, En andere levende wezens
pijn doet, Die—net als hij— Naar geluk verlangen,
Wordt later niet gelukkig.

			 Dhammapada - 131
%
Wie zelf geluk zoekt, En andere levende wezens
geen pijn doet, Die—net als hij— Naar geluk
verlangen, Wordt later gelukkig.

			 Dhammapada - 132
%
Spreek geen harde woorden: Want harde woorden
lokken een wederwoord uit. Boosaardige woorden
zijn pijnlijk, En kunnen door vergelding worden
gevolgd.

			 Dhammapada - 133
%
Wanneer je—zoals een gebroken gong— niet meer tot
resonantie wordt gebracht, Dan heb je nibbana
bereikt: Woede bestaat niet meer voor jou.

			 Dhammapada - 134
%
Zoals een koeherder het vee —Met een stok— Naar de
weide drijft, Zo ook drijven Ouderdom en dood
Levende wezens verder.

			 Dhammapada - 135
%
Een dwaas is zich niet bewust Van de slechte daden
die hij begaat. De onwetende Wordt door zijn eigen
daden gekweld, Alsof hij door vuur verschroeid
wordt.

			 Dhammapada - 136
%
Wie onschuldige mensen geweld aandoet, Mensen die
geen aanstoot geven en geweldloos zijn, Zal snel
verzeild raken in Eén van de volgende tien
toestanden:

			 Dhammapada - 137
%
Hij zal verschrikkelijke pijn ondergaan. Hij zal
bestolen worden. Hij zal zijn lichaam verwonden.
Hij krijgt een ernstige ziekte. Of hij wordt
krankzinnig van geest.

			 Dhammapada - 138
%
Of hij krijgt problemen met de gezaghebbers. Of
hij wordt wreed en valselijk beschuldigd. Of hij
raakt zijn verwanten kwijt. Of zijn rijkdom gaat
verloren.

			 Dhammapada - 139
%
Of nog méér: zijn huizen vallen Ten prooi aan een
vuurzee. En bij de ontbinding van zijn lichaam,
Wordt deze dwaze man Herboren in een hel.

			 Dhammapada - 140
%
Niet door naakt rond te lopen. Niet door het haar
niet te wassen. Niet door het lichaam vol te
smeren met modder, stof of vuil. Niet door te
vasten. Niet door te hurken. Niet door op de blote
grond te slapen: Zulke dingen zuiveren een—door
twijfel bevangen—sterveling niet.

			 Dhammapada - 141
%
Ook als iemand mooie kleren draagt, Wanneer hij
innerlijk vredig is, Een rustige, beheerste adept
van het heilige leven: Wanneer hij zich onthoudt
alle levende wezens te kwetsen, Dán is hij een
Brahmaan, een asceet, een bhikkhu.

			 Dhammapada - 142
%
Bestaat er iemand in deze wereld Die zich
bescheiden bedwingt Wanneer hij berispt wordt ?
Zoals een goed paard dat met de zweep krijgt ?

			 Dhammapada - 143
%
Wees ijverig en angstig, zoals een goed paard Dat
de zweep voelt. Door vertrouwen, Deugdzaamheid, En
inzet. Door concentratie, Objectief onderzoek van
de Dhamma, Door wijsheid en gedrag, Door aandacht,
Zal je dit aanzienlijke lijden achter je laten !

			 Dhammapada - 144
%
Kanaalbouwers voeren het water af, Pijlenmakers
maken pijlen recht, Timmerlui verbuigen hout, De
Deugdzamen temmen zichzelf.

			 Dhammapada - 145
%
Vanwaar dat lachen ? Vanwaar die blijdschap ?
Wanneer [jullie beseffen dat] alles eeuwigdurend
in brand staat ? Omhuld door duisternis [van
onwetendheid], Verzuimen jullie om het licht [van
wijsheid] te zoeken.

			 Dhammapada - 146
%
Bekijk deze door de geest gecreëerde illusie: Een
lichaam, samengesteld uit een hoop zweren, Een
zieke [onwerkelijkheid] —Al heeft men er grootse
plannen mee— Waar niets van blijvende aard of van
standvastigheid te vinden is.

			 Dhammapada - 147
%
Helemaal afgetakeld is dit lichaam: Een broze
broedplaats van ziekten. Dit bedorven lichaam valt
uit elkaar: Het leven eindigt zeker met de dood.

			 Dhammapada - 148
%
Waar is de vreugde wanneer men dit ziet: Deze
duifgrijze botten, Weggeworpen, Als pompoenen in
de herfst.

			 Dhammapada - 149
%
Als een stad gemaakt uit botten, Bepleisterd met
vlees en bloed. Ouderdom, Dood, Hoogmoed En
hypocrisie Zijn erin opgeslagen.

			 Dhammapada - 150
%
Zelfs de meest gracieuze koninklijke koetsen
verslijten. Hetzelfde geldt voor dit lichaam. Maar
de Dhamma van de deugdzamen veroudert niet. De
deugdzamen onderwijzen de Dhamma aan edele mensen.

			 Dhammapada - 151
%
Een onwetend persoon Wordt oud zoals een os: Hij
groeit in omvang, Maar niet in wijsheid.

			 Dhammapada - 152
%
Vele geboorten heb ik samsara doorlopen, Op zoek
naar de bouwer van dit huis, Maar vergeefs heb ik
gezocht. Pijnlijk is het om steeds weer geboren te
worden.

			 Dhammapada - 153
%
Maar nu heb ik je gezien, Huizenbouwer ! Je zal
niet nogmaals dit huis voor me bouwen: Al je
spanten zijn gebroken, En je nokbalk is
versplinterd. Mijn geest heeft het
Ongeconditioneerde bereikt, Begeerte is tot
stilstand gekomen.

			 Dhammapada - 154
%
Zij die het heilige leven niet hebben geleefd, En
in hun jeugd geen [spirituele] rijkdom hebben
vergaard: Zij dagdromen zoals een oude reiger,
Langs een leeggeviste vijver.

			 Dhammapada - 155
%
Zij die het heilige leven niet hebben geleefd, En
in hun jeugd geen [spirituele] rijkdom hebben
vergaard: Zij liggen daar als een versleten
[weggeworpen] pijl en boog, Jammerend [en
verlangend] naar het verleden.

			 Dhammapada - 156
%
Wie zichzelf op prijs stelt moet beseffen, [dat
hij] Goed op zichzelf dient te passen. De Wijze
moet waakzaam zijn Tijdens elk van de drie waken
van de nacht.

			 Dhammapada - 157
%
Vooreerst moet men ervoor zorgen Zélf juist te
handelen. Nadien kan men anderen instrueren: De
Wijze mag geen enkele blaam treffen.

			 Dhammapada - 158
%
Iemand zou zélf moeten handelen Zoals hij anderen
instrueert te doen: Slechts wie getemd is kan
anderen temmen. Jezelf beheersen is uiterst
moeilijk.

			 Dhammapada - 159
%
Iedereen is tenslotte zijn eigen beschermer. Welke
andere beschermer zou er immers zijn ? Wie
zichzelf goed beheerst, Verwerft [op deze manier]
De beschermer die zo moeilijk te vinden is.

			 Dhammapada - 160
%
Kwaad wordt enkel door hemzelf gedaan. Spruit
voort uit hemzelf. Wordt door hemzelf veroorzaakt.
Het kwaad verbrijzelt de onwetende, Zoals een
diamant een edelsteen verbrijzelt.

			 Dhammapada - 161
%
Wie zichzelf door slecht gedrag heeft laten
overwoekeren, Doet zichzelf aan wat zijn vijand
hem toewenst. Zoals de Maluva-klimop Een Sal-boom
overwoekert.

			 Dhammapada - 162
%
Het is gemakkelijk om dingen te doen die verkeerd
zijn en slecht voor jezelf. Wat voordeel brengt en
goed is, Is heel wat moeilijker [om te
realiseren].

			 Dhammapada - 163
%
De dwaas, die de Leer van de Arahants —De Edelen
die volgens de Dhamma leven— Beschimpt op basis
van verkeerde inzichten, Brengt, net als
bamboeriet, de vrucht voort, Die tot zijn eigen
zelfvernietiging leidt.

			 Dhammapada - 164
%
Het kwade doet men zichzelf aan: Alleen door
zichzelf raakt men bezoedeld. Het kwade wordt door
zichzelf ongedaan gemaakt: Door zichzelf wordt men
gezuiverd. Zuiverheid en bezoedeling hangen af van
de persoon zelf: Niemand kan een ander zuiveren.

			 Dhammapada - 165
%
Verwaarloos niet het eigen spirituele doel Voor
het spirituele welzijn van anderen —Hoe groot dat
ook moge zijn. Wees je bewust van je opperste
spiritueel doel. Streef dit doel ijverig na.

			 Dhammapada - 166
%
Leid geen ontaard leven. Verzaak niet aan je
plicht. Omarm geen verkeerde inzichten. Hecht je
niet aan de wereld.

			 Dhammapada - 167
%
Ontwaak ! Wees niet nalatig ! Wees een overtuigd
volgeling van de Dhamma. Wie de Dhamma beoefent is
gelukkig In deze wereld en in de andere [wereld].

			 Dhammapada - 168
%
Beoefen de Dhamma op de juiste manier. Beoefen
haar niet op een verkeerde manier. Wie de Dhamma
beoefent is gelukkig In deze wereld en in de
andere [wereld].

			 Dhammapada - 169
%
Beschouw de wereld als een luchtbel. Bekijk haar
als een luchtspiegeling. Wie de wereld op deze
wijze beschouwt, Wordt door de koning van de dood
niet gezien.

			 Dhammapada - 170
%
Kom en bekijk deze wereld, Glimmend als een
koninklijk rijtuig: De dwazen zwelgen erin. Zij
die het beseffen zijn er niet aan gehecht.

			 Dhammapada - 171
%
Wie vroeger onachtzaam was Maar nadien waakzaam
wordt Verlicht de wereld zoals de maan Die
vanachter de wolken verschijnt.

			 Dhammapada - 172
%
Wie zijn onheilzame daden Vervangt door een
heilzame daden Verlicht de wereld zoals de maan
Die vanachter de wolken verschijnt.

			 Dhammapada - 173
%
Blind is deze wereld: Slechts weinigen zien de
dingen zoals ze werkelijk zijn. Zoals slechts
weinig vogels ontsnappen uit een net, Zo ook
bereiken slechts enkelen de Andere Oever.

			 Dhammapada - 174
%
Ganzen doorkruisen de baan van de zon. Wie over
paranormale krachten beschikt kan de lucht
doorklieven. De wijzen—die Mara en zijn legers
overwonnen hebben— Worden uit deze wereld
weggevoerd.

			 Dhammapada - 175
%
De persoon die tegen de Dhamma gezondigd heeft,
[Een persoon] die leugens vertelt; En de Andere
Wereld verworpen heeft; Is tot alle kwaad in
staat.

			 Dhammapada - 176
%
Vrekken gaan niet naar een hemelse wereld. Dwazen
loven vrijgevigheid niet. De Wijze vindt vreugde
in het geven. Omdat hij [door zijn vrijgevigheid]
Gelukkig wordt in de Andere Wereld.

			 Dhammapada - 177
%
Beter dan alleenheerschappij over de aarde; Beter
dan de hemel te verwerven; Beter dan heerschappij
over het hele universum: De vrucht van
stroombetreding is het beste.

			 Dhammapada - 178
%
Wiens overwinning niet ongedaan gemaakt kan
worden. Wiens overwinning door geen ander
geëvenaard is. Wiens oneindige wijsheid zijn
Verlichting volkomen maakt En geen spoor nalaat.
Welk spoor zou je hem dan willen laten volgen ?

			 Dhammapada - 179
%
In wie geen begeerte, geen verlangen en geen
hechting aanwezig zijn, Die hem naar een pad
zouden kunnen lokken [dat tot wedergeboorte
aanleiding geeft]. Wiens oneindige wijsheid zijn
Verlichting volkomen maakt, En geen spoor nalaat.
Welk spoor zou je hem dan willen laten volgen ?

			 Dhammapada - 180
%
De Wijzen, die meditatie beoefenen, En vreugde
vinden in innerlijke vrede, Die het verlangen
dooft: Deze waakzame en volledig ontwaakte Wijzen,
Worden zelfs door de goden benijd.

			 Dhammapada - 181
%
Een geboorte als mens is moeilijk te verkrijgen.
Zwaar is het leven van een sterveling. Moeilijk is
het om de ware Dhamma te horen. Het gebeurt maar
zelden dat een Boeddha verschijnt.

			 Dhammapada - 182
%
Vermijd het kwade. Doe het goede. Zuiver de geest.
Dit is de Leer van de Boeddhas.

			 Dhammapada - 183
%
Geduld is de hoogste deugd. 'Nibbana is het
hoogste', zo zeggen de Boeddhas. Wie anderen kwaad
doet is geen ware monnik. Wie anderen kwetst is
geen samana.

			 Dhammapada - 184
%
Niet beschuldigend. Niet kwetsend. Zich beheersend
overeenkomstig de patimokkha. Gematigd ten aanzien
van voedsel. In afzondering verblijvend. Toegewijd
mediterend: Dat is de Leer van de Boeddhas.

			 Dhammapada - 185
%
Zelfs niet wanneer het gouden munten regent Kunnen
zintuiglijke verlangens bevredigd worden:
'Begeerte brengt weinig plezier en veel ellende'—
Zo vindt de Wijze geen vreugde in verlangens !

			 Dhammapada - 186
%
Zelfs in hemels zintuiglijk genot vindt hij geen
vreugde. Een volgeling van de Ware en Volledig
Ontwaakte Vindt slechts vreugde In de vernietiging
van alle verlangens.

			 Dhammapada - 187
%
Door angst gedreven, Zoeken vele mensen toevlucht,
[Tot veel plaatsen:] Bergen, wouden, parken, bomen
en tempels.

			 Dhammapada - 188
%
Geen enkele van deze [toevluchten] is veilig: Zij
vormen, geen van allen, een goede toevlucht. Geen
enkele geeft Bevrijding uit het lijden.

			 Dhammapada - 189
%
Maar wie toevlucht neemt Tot de Boeddha, de Dhamma
en de Sangha, Ziet en weet, Met het juiste
inzicht, De Vier Edele Waarheden.

			 Dhammapada - 190
%
[Het zien en weten van:] Het Lijden. De oorzaak
van het lijden. De beëindiging van het lijden. En
het Edele Achtvoudige Pad: Vernietigt het lijden.

			 Dhammapada - 191
%
Dit is een veilige toevlucht. Dit is de beste
toevlucht. Wie hier zijn toevlucht neemt, Bevrijdt
zich van al het lijden.

			 Dhammapada - 192
%
Een edel man is erg zeldzaam: Hij wordt niet
overal geboren. De familie waarin zulke Wijze
geboren wordt Baadt in vreugde.

			 Dhammapada - 193
%
Gezegend is de geboorte van een Boeddha. Gezegend
is de verkondiging van de Dhamma. Gezegend is de
eensgezinde Sangha. Gezegend is de beoefening van
hen die in harmonie leven.

			 Dhammapada - 194
%
Wie eer bewijst aan wie het waard is Aan de
Boeddhas of aan hun discipelen. Aan hen die de
hindernissen overwonnen hebben. En voorbij
verdriet en gejammer zijn gegaan.

			 Dhammapada - 195
%
Het is onmogelijk de verdiensten in te schatten,
Van hen die eer bewijzen aan diegenen die het
verdienen. [Aan de Boeddhas of aan hun
discipelen]. —Aan hen die bevrijd zijn, En niets
vrezen.

			 Dhammapada - 196
%
Laat ons werkelijk gelukkig leven Zonder haat
tussen haters. Zonder haat verblijven wij Tussen
de haters.

			 Dhammapada - 197
%
Laat ons werkelijk gelukkig leven Gezond tussen de
zieken. Gezond verblijven wij Tussen de zieken.

			 Dhammapada - 198
%
Laat ons werkelijk gelukkig leven Zonder hebzucht
tussen de graaiers. Zonder hebzucht verblijven wij
Tussen de graaiers.

			 Dhammapada - 199
%
Laat ons werkelijk gelukkig leven Wij die niets
bezitten. Wij zullen ons voeden met vreugde Zoals
de Stralende Goden [doen].

			 Dhammapada - 200
%
Iemand overwinnen voert tot vijandigheid: Wie
verslagen wordt ondergaat pijn. Een vredig persoon
leeft gelukkig: Hij heeft overwinning en nederlaag
achter zich gelaten.

			 Dhammapada - 201
%
Er is geen vuur vergelijkbaar met begeerte. Er is
geen kwaad vergelijkbaar aan haat. Er is geen
lijden gelijk aan de khandhas. Er is geen groter
geluk dan innerlijke vrede.

			 Dhammapada - 202
%
Honger is de ergste kwelling. Samengestelde dingen
veroorzaken het ergste leed. Wie dit herkent zoals
het werkelijk is, [Beseft:] nibbana is het
grootste geluk.

			 Dhammapada - 203
%
Gezondheid is de grootste rijkdom. Tevredenheid
het grootste geschenk. Vertrouwen de beste vriend.
Nibbana het grootste geluk.

			 Dhammapada - 204
%
Wie de smaak van innerlijke vrede En van
afzondering geproefd heeft, Bevrijdt zich van
angst en kwaad: Hij drinkt de vreugde van de
Dhamma.

			 Dhammapada - 205
%
Het is goed om bij de Edelen te zijn: Hun
gezelschap maakt altijd gelukkig. Wanneer men geen
dwazen zou ontmoeten, Zou men altijd gelukkig
zijn.

			 Dhammapada - 206
%
Wie omgaat met dwazen: Het zal hem voor lange tijd
verdrieten. Het gezelschap van dwazen is altijd
pijnlijk —Zoals de omgang met een vijand. Het
gezelschap met een Wijze is aangenaam —Zoals het
samenzijn met familie.

			 Dhammapada - 207
%
Om deze redenen moet men inderdaad de Wijze
volgen: Hij is geduldig en deugdzaam. Hij heeft
inzicht en is verstandig. Hij is devoot en edel.
Hij is een deugdzame en intelligente man. Volg hem
daarom, Zoals de maan haar baan door de hemel
volgt.

			 Dhammapada - 208
%
Wie zich laat afleiden [van meditatie] En zich
niet concentreert Verwaarloost zijn [spiritueel]
potentieel. Wie zich overgeeft aan zintuiglijk
plezier Benijdt de yogi die meditatie beoefent.

			 Dhammapada - 209
%
Nooit ! Hecht je nooit aan wat aangenaam is. Hecht
je nooit aan wat onaangenaam is. Het aangename
niet zien Is even pijnlijk Als het zien van het
onaangename.

			 Dhammapada - 210
%
Hecht je daarom niet aan iets wat aangenaam is.
Want afstand [moeten] doen van iets aangenaams is
pijnlijk. Wie zich niet hecht aan het aangename,
Noch aan het onaangename, Ketent zich niet.

			 Dhammapada - 211
%
Lijden wordt uit het aangename geboren. Uit het
aangename komt [ook] angst voort. Wie zich bevrijd
heeft van het aangename Kent geen lijden. —En waar
zou de angst vandaan [kunnen] komen ?

			 Dhammapada - 212
%
Lijden wordt uit liefde geboren. Uit liefde komt
[ook] angst voort. Wie zich bevrijd heeft van
liefde Kent geen lijden. —En waar zou de angst
vandaan [kunnen] komen ?

			 Dhammapada - 213
%
Lijden wordt uit gehechtheid geboren; Uit
gehechtheid komt [ook] angst voort. Wie zich
bevrijd heeft van gehechtheid, Kent geen lijden.
—En waar zou de angst vandaan [kunnen] komen ?

			 Dhammapada - 214
%
Lijden wordt uit zintuiglijk genot geboren; Uit
zintuiglijk genot komt [ook] angst voort. Wie zich
bevrijd heeft van zintuiglijk genot Kent geen
lijden. —En waar zou de angst vandaan [kunnen]
komen ?

			 Dhammapada - 215
%
Lijden wordt uit verlangen geboren; Uit verlangen
komt [ook] angst voort. Wie zich bevrijd heeft van
verlangen Kent geen lijden. —En waar zou de angst
vandaan [kunnen] komen ?

			 Dhammapada - 216
%
Wie deugdzaam is en [spiritueel] inzicht bezit,
Wie verankerd is in de Dhamma, Wie de waarheid
spreekt, En zijn plichten vervult Is geliefd onder
de mensen.

			 Dhammapada - 217
%
Wie zijn blik op het Onuitsprekelijke gericht
houdt En wiens geest hiervan volkomen doordrenkt
is. Wiens geest niet gekluisterd is aan
zintuiglijk verlangen: Van zo iemand wordt gezegd
Dat hij 'stroomopwaarts gaat' !

			 Dhammapada - 218
%
Wanneer een man lang van huis geweest is En
uiteindelijk weer veilig thuiskomt, Wordt hij van
harte verwelkomd Door verwanten, kennissen en
vrienden.

			 Dhammapada - 219
%
Op een identieke manier zal een deugdzaam man, Bij
zijn overgang van deze wereld naar de volgende,
Voor zijn verdienstelijke daden verwelkomd worden,
Zoals [dit gebeurt] bij de thuiskomst van een
geliefd familielid.

			 Dhammapada - 220
%
Geef boosheid op ! Zweer eigendunk af ! Overstijg
alle ketens ! Wie niet aan lichaam en geest
gehecht is, Wie niets bezit, Wordt niet door
lijden gekweld.

			 Dhammapada - 221
%
Wie een opkomende boosheid bedwingt Zoals een
koetsier een slingerende kar: Hém noem ik een
wagenmenner. De anderen houden slechts de teugels
vast.

			 Dhammapada - 222
%
Overwin boosheid door mildheid. Overwin het
slechte door het goede. Overwin gierigheid door
vrijgevigheid. Overwin leugens door waarheid.

			 Dhammapada - 223
%
Spreek waarheid. Word niet boos. Gééf wie vraagt,
ook al heb je weinig. Door het doen van deze drie
deugden, Nadert men de goden.

			 Dhammapada - 224
%
De Wijzen die geweldloos zijn En constant hun
lichaam beheersen Bereiken de onveranderlijke
staat, Waar ze—eenmaal [daar] aangekomen— Geen
lijden meer ondergaan.

			 Dhammapada - 225
%
Zij die immer waakzaam zijn. Die dag en nacht
beoefenen. [De blik] op nibbana gericht: Hun
onzuiverheden lossen op.

			 Dhammapada - 226
%
'Dat is een oud zeer, Atula !': Er is niets nieuws
onder de zon: Men geeft kritiek op iemand die
zwijgt; Men geeft kritiek op iemand die veel
spreekt; Men geeft kritiek op iemand die
gemodereerd spreekt. Er is niemand in de wereld
Die niet bekritiseerd wordt.

			 Dhammapada - 227
%
Noch in het verleden, Noch in de toekomst, Noch in
het heden, Bestaat er iemand Die volledig
bekritiseerd Of volledig geprezen wordt.

			 Dhammapada - 228
%
De Wijzen loven hem, wanneer zij erkennen, —Na hem
dag in dag uit volledig beoordeeld te hebben— Dat
hij een foutloos gedrag vertoont en intelligent is
En begiftigd met wijsheid en deugdzaamheid.

			 Dhammapada - 229
%
Wanneer hij vergelijkbaar is Met een muntstuk
gemaakt uit het puurste goud [uit de goudhoudende
Jambu-rivier]. —Wie durft hem dan te bekritiseren
? Door de goden wordt hij geprezen, Zelfs Brahma
looft hem.

			 Dhammapada - 230
%
Beteugel boos lichamelijk gedrag. Beheers je
lichaam volledig. Wanneer je lichamelijk wangedrag
opgegeven hebt, Kan je trainen in heilzaam
lichamelijk gedrag.

			 Dhammapada - 231
%
Beteugel boos verbaal gedrag. Beheers je spreken
volledig. Wanneer je verbaal wangedrag opgeven
hebt, Kan je trainen in heilzaam verbaal gedrag.

			 Dhammapada - 232
%
Beteugel boze gedachten. Beheers je geest
volledig. Wanneer je de boze gedachten opgegeven
hebt, Kan je trainen in heilzame gedachten.

			 Dhammapada - 233
%
De Wijzen beheersen het lichaam compleet. Zij
beheersen hun spreken compleet. Zij beheersen hun
geest compleet. De Wijzen beheersen zichzelf
werkelijk volkomen.

			 Dhammapada - 234
%
Je bent nu als een geel verwelkt blad. De mannen
van Yama staan al voor je klaar. Je staat op de
drempel van de dood, Zonder proviand voor deze
reis.

			 Dhammapada - 235
%
Maak van jezelf een eiland. Streef ernaar zonder
uitstel. Wees een wijs man. Zonder onzuiverheid.
Zonder smet. Zo zal je het hemelse land van de
Edelen bereiken.

			 Dhammapada - 236
%
Je leven is nu ten einde [gekomen]. Je bent nu
binnen het bereik van Yama. Onderweg is er geen
enkele rustplaats meer En geen proviand voor
onderweg.

			 Dhammapada - 237
%
Maak van jezelf een eiland. Streef ernaar zonder
uitstel. Wees een wijs man. Zonder onzuiverheid.
Zonder smet. Zo zal je geboorte en ouderdom niet
opnieuw ondergaan.

			 Dhammapada - 238
%
De Wijze werkt stapsgewijs: Beetje bij beetje en
van moment tot moment. Zoals een smid het zilver
zuivert, Zo werkt de Wijze zijn onzuiverheden weg.

			 Dhammapada - 239
%
Zoals roest het ijzer, waaruit het voortkomt,
aantast, Zo ook [wanneer men er té toegeeflijk
voor is] Leiden de eigen [onheilzame] daden van
een mens Hem naar een nieuwe geboorte vol ellende.

			 Dhammapada - 240
%
Het niet-bestuderen van heilige teksten Is de
onzuiverheid ervan. Verwaarlozing is de
onzuiverheid die huizen treft. Vadsigheid is de
onzuiverheid van schoonheid. Zoals achteloosheid
de onzuiverheid is van waakzaamheid.

			 Dhammapada - 241
%
Slecht gedrag is de onzuiverheid van een vrouw.
Gierigheid is de onzuiverheid van een schenker.
Onheilzame dingen zijn onzuiverheden, Zowel in
deze wereld als in de volgende.

			 Dhammapada - 242
%
De onzuiverste van de onzuiverheden Is
onwetendheid. Het is de grootste onzuiverheid.
Monniken ! Ontdoe u ervan. Wees zuiver !

			 Dhammapada - 243
%
Het leven is gemakkelijk voor wie geen schaamte
kent. Voor wie onwetend, arrogant, Opschepperig en
roekeloos is. Voor hen die onzuiver leven.

			 Dhammapada - 244
%
Maar bescheiden leven is moeilijk Voor wie steeds
streeft naar zuiverheid, Oprecht is, voorzichtig,
Met zuiver levensonderhoud en spiritueel inzicht.

			 Dhammapada - 245
%
Wie levende wezens doodt, Wie leugens vertelt, Wie
[in de wereld] dingen steelt, Wie de vrouw van een
ander bezoekt,

			 Dhammapada - 246
%
Wie alcoholische dranken tot zich neemt: De man
die dit doet Verliest zichzelf In deze wereld.

			 Dhammapada - 247
%
Besef dus goed, mijn vriend, Dat slechte daden
moeilijk te bemeesteren zijn. Behoed je er dus
voor dat hebzucht en wangedrag Je niet voor lange
tijd ellende brengen.

			 Dhammapada - 248
%
Mensen geven aalmoezen Overeenkomstig hun geloof
en geaardheid. Wie zich aan voedsel en drank [dat
hem gegeven wordt] ergert, Of dat aan anderen
wordt gegeven, Vindt noch overdag, noch ’s nachts
concentratie.

			 Dhammapada - 249
%
Maar wie deze ergernis Uitroeit, ontwortelt en
verwijdert, Bereikt bij dag en bij nacht
concentratie.

			 Dhammapada - 250
%
Er is geen vuur zo hevig als hartstocht. Er is
niets dat zo beroert als haat. Er is geen vangnet
als onwetendheid. Er is geen rivier zoals
verlangen.

			 Dhammapada - 251
%
Het is gemakkelijk de fouten van anderen te zien.
Moeilijker is het echter om de fouten van jezelf
te zien. De fouten van anderen zift men Zoals men
het kaf van het koren scheidt. De eigen fouten
verbergt men Zoals een valsspeler een ongelukkige
worp verbergt.

			 Dhammapada - 252
%
Wie steeds de fouten van anderen ziet En er
constant aanstoot aan neemt, Ziet zijn
bezoedelingen toenemen. Hij is ver verwijderd van
de vernietiging van deze kankers.

			 Dhammapada - 253
%
In de lucht is er geen pad. Buiten het pad is er
geen monnik. Mensen houden van obstakels [die hun
spirituele groei verhinderen]. Boeddhas zijn er
vrij van.

			 Dhammapada - 254
%
In de lucht is er geen pad. Buiten het pad is er
geen monnik. Alle geconditioneerde dingen zijn
vergankelijk. Boeddhas zijn eeuwig.

			 Dhammapada - 255
%
Wie onbezonnen oordeelt [over wat al dan niet goed
is], Oordeelt niet overeenkomstig de Dhamma. Een
wijs persoon oordeelt pas nadat hij Goed en slecht
heeft afgewogen.

			 Dhammapada - 256
%
Een Wijze, die ongehaast, overeenkomstig de
Dhamma, En onpartijdig Anderen beoordeelt, Wordt
een 'Beschermer van de Dhamma' genoemd !

			 Dhammapada - 257
%
Men is niet wijs, Omdat men veel spreekt. Wie
vredig is, Zonder haat en Zonder angst Wordt een
'Wijze' genoemd !

			 Dhammapada - 258
%
Het is niet omdat men veel spreekt Dat men de
Dhamma begrijpt. Maar hij die —Alhoewel hij er
slechts weinig over heeft gehoord— De Leer
persoonlijk beoefent, En [de Leer] niet
verwaarloost, Ziet en kent de Dhamma werkelijk.

			 Dhammapada - 259
%
Men is geen Thera Omdat men grijze haren heeft.
Wie énkel in leeftijd gerijpt is, [zonder morele
noch spirituele progressie] Wordt 'een oude gek'
genoemd !

			 Dhammapada - 260
%
Wie in waarheid leeft en zich gedraagt volgens de
Dhamma, Wie geweldloos is, beheerst en getemd, Wie
bezoedeling heeft uitgebraakt en wijs is, Wordt
een 'Thera' genoemd !

			 Dhammapada - 261
%
Niet door mooie woorden, Of een mooi uiterlijk,
Wordt een jaloers, hebzuchtig En doortrapt
heerschap achtenswaard.

			 Dhammapada - 262
%
Maar de Wijze, die alle haat heeft uitgebraakt, En
[alle slechte eigenschappen] heeft afgesneden,
Ontworteld en verwijderd, Wordt achtenswaard
genoemd.

			 Dhammapada - 263
%
Iemand die zijn hoofd kaalgeschoren heeft, Maar de
discipline niet volgt en leugens vertelt is geen
asceet. Hoe kan iemand, die verlangend en begerig
is, Een asceet zijn ?

			 Dhammapada - 264
%
Wie het kwade [in zich] helemaal tot bedaren
brengt —Zowel het kleine als het grote— Wordt een
asceet genoemd Omdat hij het kwade overwonnen
heeft !

			 Dhammapada - 265
%
Men is geen monnik omdat men Met de bedelnap
rondgaat. Men wordt geen monnik énkel door de
levenswijze Van een monnik aan te nemen.

			 Dhammapada - 266
%
Wie in deze wereld goed en kwaad overstijgt, Wie
het heilige leven leidt, Wie door de wereld
wandelt met helder begrip, Wordt 'een monnik'
genoemd !

			 Dhammapada - 267
%
Wie verward en dom is, Wordt geen Wijze door te
zwijgen. Maar wie—alles met de weegschaal
afmetend— Het beste kiest [en het kwade mijdt], Is
een Wijze.

			 Dhammapada - 268
%
Omdat hij het kwade vermijdt: [Precies om die
reden] is hij een Wijze. Iemand die beide werelden
begrijpt, Wordt juist daarom 'een Wijze' genoemd.

			 Dhammapada - 269
%
Wie levende wezens kwetst, Zal—juist
hierdoor—nooit een Edele zijn. Wie geweldloos is
met alle levende wezens, Wordt 'een Edele' genoemd
!

			 Dhammapada - 270
%
Niet door deugdzaam gedrag en rituelen. Niet door
grote geleerdheid. Niet door diepe meditaties.
Niet door afgezonderd te leven.

			 Dhammapada - 271
%
Noch door te denken: 'Ik ervaar het geluk van
verzaking [aan de wereld], Wat voor de gewone
sterveling onbereikbaar is’. O, Monnik, Wentel je
niet in tevredenheid Zolang je mentale
bezoedelingen niet [totaal] vernietigd zijn.

			 Dhammapada - 272
%
Onder alle paden is het Achtvoudige Pad het beste
pad. Onder alle waarheden zijn de Vier Waarheden
De meest prominente. Onder alle
gemoedsgesteldheden is begeerteloosheid de beste.
En hij die inzicht verwerft is de meest verheven.

			 Dhammapada - 273
%
Dit is het pad: er is geen ander, Dat tot
zuivering van inzicht leidt. Daarom moet je dit
pad zeker volgen ! Dan ontneem je Mara elke kans.

			 Dhammapada - 274
%
Wanneer jij dit pad volgt, Maak je een einde aan
je lijden. Ik onderwijs je dit pad, Nadat ikzelf
ontdekt heb Hoe de pijl moet verwijderd worden
[die al dat lijden met zich bracht].

			 Dhammapada - 275
%
Jij moet zélf de inspanning doen. De Boeddhas
wijzen slechts de weg. Wanneer je het pad volgt en
hierover mediteert Zal je bevrijd worden van de
ketens van Mara.

			 Dhammapada - 276
%
'Alle geconditioneerde dingen zijn vergankelijk !'
Wie dit met wijsheid zíet, Beëindigt het lijden.
Dit is het pad van zuivering.

			 Dhammapada - 277
%
'Alle geconditioneerde dingen zijn onbevredigend
!' Wie dit met wijsheid zíet, Beëindigt het
lijden. Dit is het pad van zuivering.

			 Dhammapada - 278
%
'Alle geconditioneerde dingen zijn niet-zelf !'
Wie dit met wijsheid zíet, Beëindigt het lijden.
Dit is het pad van zuivering.

			 Dhammapada - 279
%
Wie zich niet inspant, wanneer het daarvoor tijd
is. Wie—hoewel jeugdig en sterk—ook lui en vadsig
is, Met een slome, niet doelgerichte geest: Zo’n
luierik vindt het pad van wijsheid niet.

			 Dhammapada - 280
%
Men moet waken over zijn spraak en zijn geest in
toom houden. Verder geen slechte daden plegen met
het lichaam. Wil men het pad bereiken dat door de
Wijzen werd aangewezen, Dan moet men deze drie
manieren verfijnen.

			 Dhammapada - 281
%
Uit concentratie wordt wijsheid geboren. Zonder
concentratie gaat wijsheid verloren. Wie deze twee
wegen onderkent, —Van zijn en niet-zijn— Moet zich
op zo'n manier gedragen Dat zijn wijsheid groeit.

			 Dhammapada - 282
%
Monniken, Kap het hele bos [van verlangen]; maar
géén échte bomen. Uit dit bos [van verlangen]
ontstaat angst. Met het bos en het struikgewas
omgehakt, Zullen jullie nibbana bereiken.

			 Dhammapada - 283
%
Zolang het verlangen van een man naar vrouwen, Hoe
klein ook, niet vernietigd is, Zolang is die man
gebonden, Net zoals een kalf dat melk zuigt bij de
moederkoe.

			 Dhammapada - 284
%
Snij de eigenliefde af Zoals je, in de herfst,
eigenhandig een witte lotus afsnijdt. Beoefen het
Pad van [innerlijke] vrede—nibbana— Dat door de
Boeddha onderwezen is.

			 Dhammapada - 285
%
'Hier [in deze wereld] zal ik het regenseizoen
doorbrengen En hier [in deze wereld] de zomers en
de winters !’ Zo redeneert de dwaas, Zonder zich
van het gevaar bewust te zijn, [dat de dood elk
moment kan aankloppen].

			 Dhammapada - 286
%
Wie vergiftigd is door [het bezit van] zonen en
vee, [De man] wiens geest daaraan gehecht is, Zal
door de dood worden meegesleurd, Zoals een slapend
dorp door een tsunami.

			 Dhammapada - 287
%
Zonen bieden geen bescherming. Evenmin een vader
of familieleden. Wanneer iemand door de dood
gegrepen wordt Kunnen verwanten hem niet
beschermen.

			 Dhammapada - 288
%
Laat de Wijze die zichzelf beheerst, En zich
hiervan bewust is, [dat er geen enkele bescherming
te vinden is] Snel het pad vrijmaken dat naar
Nibbana voert.

			 Dhammapada - 289
%
Wanneer hij door een klein geluk op te geven, Een
groot geluk kan verkrijgen, Moet de Wijze het
kleine geluk opgeven Om het grote te verwerven.

			 Dhammapada - 290
%
Wie zijn persoonlijk geluk verwerft, Door—vol van
haat— Leed te veroorzaken bij anderen, Zal zich
nooit van haat bevrijden.

			 Dhammapada - 291
%
Wat zeker gedaan moet worden, wordt verzuimd. En
wat nagelaten moet worden, wordt gedaan. De
bezoedelingen van de brutalen en de nalatigen,
Groeien steeds meer aan.

			 Dhammapada - 292
%
Maar zij die de aandacht stevig en constant
Gericht houden op het lichaam, Doen niet wat moet
nagelaten worden. En volharden in wat moet gedaan
worden. De bezoedelingen van diegenen Die
aandachtig en bedachtzaam zijn verdwijnen.

			 Dhammapada - 293
%
Vader en moeder gedood, En twee koningen-krijgers.
Evenals het koninkrijk en haar bevolking: Een
Brahmaan vervolgt onverstoorbaar zijn weg.

			 Dhammapada - 294
%
Vader en moeder gedood, En twee geleerde koningen.
En als vijfde de tijger. Een Brahmaan vervolgt
onverstoorbaar zijn weg.

			 Dhammapada - 295
%
Geheel ontwaakt, Zijn de discipelen van Gotama
altijd waakzaam. Dag en nacht is hun aandacht,
Constant op de Boeddha gericht.

			 Dhammapada - 296
%
Geheel ontwaakt, Zijn de discipelen van Gotama
altijd waakzaam. Dag en nacht is hun aandacht,
Constant op de Dhamma gericht.

			 Dhammapada - 297
%
Geheel ontwaakt, Zijn de discipelen van Gotama
altijd waakzaam. Dag en nacht is hun aandacht,
Constant op de Sangha gericht.

			 Dhammapada - 298
%
Geheel ontwaakt, Zijn de discipelen van Gotama
altijd waakzaam. Dag en nacht is hun aandacht,
Constant op [de vergankelijkheid van] het lichaam
gericht.

			 Dhammapada - 299
%
Geheel ontwaakt, Zijn de discipelen van Gotama
altijd waakzaam. Dag en nacht verheugt hun geest,
Zich in geweldloosheid.

			 Dhammapada - 300
%
Geheel ontwaakt, Zijn de discipelen van Gotama
altijd waakzaam. Dag en nacht verheugt hun geest,
Zich in meditatie.

			 Dhammapada - 301
%
Moeilijk is het om het huis te verlaten. Moeilijk
is het om je daarin te verheugen. Moeilijk en
pijnlijk is het leven van een gezinshoofd.
Pijnlijk is het samenleven met ongelijken. Lijden
volgt de reiziger [die van geboorte naar geboorte
reist]. Wees daarom geen reiziger. Laat lijden je
niet volgen.

			 Dhammapada - 302
%
Wie begiftigd is met vertrouwen en met deugd,
Bedeeld met roem en rijkdom, Waar hij ook gaat,
Hij wordt overal geëerd.

			 Dhammapada - 303
%
Zoals de bergen van de Himalaya, Zijn vredige
mensen van ver zichtbaar. De boosaardigen worden
hier niet gezien: Ze zijn als pijlen die ’s nachts
werden afgeschoten.

			 Dhammapada - 304
%
Hij zit alleen. Hij slaapt alleen. Hij loopt
alleen. Hij is ijverig. In afzondering temt hij
zichzelf. Vreugdig mediteert hij aan de rand van
het bos.

			 Dhammapada - 305
%
Wie leugens vertelt gaat naar de hel. Ook hij die
iets gedaan heeft en loochent: 'dat was ik niet'.
Dit soort mensen van laag allooi, Ondergaat
hetzelfde lot na de dood.

			 Dhammapada - 306
%
Velen die de oranje monnikspij dragen Zijn van
slechte aard en beheersen zich niet. Op grond van
hun verkeerde daden Komen deze ellendelingen in de
hel terecht.

			 Dhammapada - 307
%
Een immorele en onbeheerste [monnik], Kan beter
een roodgloeiende ijzeren bal inslikken, Dan dat
hij leeft van de aalmoezen Die men hem geeft.

			 Dhammapada - 308
%
Een onachtzaam man, die achter andermans vrouw
jaagt, Komt in volgende vier situaties terecht:
Afkeuring, onrust, Blaam en de hel.

			 Dhammapada - 309
%
Afkeuring en een slechte wedergeboorte. Verder is
het plezier kortstondig Van een angstige man en
een angstige vrouw. En de straf van de koning is
zwaar: Daarom moet een man niet achter andermans
vrouw jagen.

			 Dhammapada - 310
%
Zoals kusa–gras in de eigen hand snijdt Wanneer
het verkeerd wordt vastgegrepen, Zo sleurt het
monniksleven je naar de hel Wanneer het verkeerd
geleefd wordt.

			 Dhammapada - 311
%
Elke daad die niet-aandachtig wordt uitgevoerd.
Elk [religieus] precept dat niet goed wordt
nageleefd: Een twijfelachtig religieus leven
Levert geen goede vruchten op.

			 Dhammapada - 312
%
Wanneer je iets moet verrichten, Doe dit dan met
volle inzet. Een niet-aandachtige wandelaar, Werpt
immers slechts stof op.

			 Dhammapada - 313
%
Een slechte daad doet men beter niet, Want van een
slechte daad wordt men later gekweld. Het is beter
een goede daad te verrichten, Want van een goede
daad krijgt men geen spijt.

			 Dhammapada - 314
%
Zoals een grensstad bewaakt wordt —zowel aan de
binnenkant [intra muros] Als aan de buitenkant
[extra muros]— Zo moet je jezelf beschermen. Laat
geen moment voorbijgaan, Want zij die dit moment
[van mogelijkheid tot spirituele groei] mislopen,
Zullen hun ellendige bestemming [wedergeboorte]
betreuren.

			 Dhammapada - 315
%
Zij schamen zich over wat niet beschamend is. En
hebben geen schaamte over het schaamteloze.
Levende wezens gaan naar een ellendige bestemming
[wedergeboorte] Wanneer zij foute inzichten
aanhangen.

			 Dhammapada - 316
%
Zij zijn bang als er niets te vrezen valt. En zijn
niet bang voor wat moet gevreesd worden. Levende
wezens gaan naar een ellendige bestemming
[wedergeboorte] Wanneer zij foute inzichten
aanhangen.

			 Dhammapada - 317
%
Zij beelden zich fouten in waar er geen fouten
zijn. En zien niet de fouten die er werkelijk
zijn. Levende wezens gaan naar een ellendige
bestemming [wedergeboorte] Wanneer zij foute
inzichten aanhangen.

			 Dhammapada - 318
%
Zij die fouten als fouten herkennen, En het
foutloze als foutloos: Levende wezens gaan naar
een goede bestemming [wedergeboorte] Wanneer zij
juiste inzichten aanhangen.

			 Dhammapada - 319
%
Zoals een [krijgs]olifant op het slagveld, De
pijl, vanuit een boog geschoten, verdraagt, Zo zal
ik beledigingen [beledigende taal] verdragen. De
meeste mensen vertonen immers immoreel gedrag.

			 Dhammapada - 320
%
Een getemde olifant verwerft een plaats in de
samenleving. [ Zo] bestijgt de koning een getemde
olifant. De beste onder de mensen is wie getemd
is: [Wie getemd is] verdraagt beledigende woorden.

			 Dhammapada - 321
%
Uitstekend zijn getemde muilezels, Evenals getemde
raspaarden uit Sindh, En getemde grote olifanten.
Maar de mens die zichzelf getemd heeft, Is de
allerbeste.

			 Dhammapada - 322
%
Want niet door deze dieren te berijden, Zal men
het onbetreden gebied [nibbana] bereiken. Iemand
die zichzelf getemd heeft, Zal getemd [het
onbetreden gebied] binnengaan.

			 Dhammapada - 323
%
De olifant genaamd Dhanapalako Is bronstig en
moeilijk in bedwang te houden. Vastgeketend, eet
hij geen morzel: Hij heeft heimwee naar het
olifantenbos.

			 Dhammapada - 324
%
❜ Wie zonder energie is en als een veelvraat,
Vadsig in slaap rolt, Als een vetgemest varken:
Zulke luiaard wordt, keer op keer, als een
onwetende herboren.

			 Dhammapada - 325
%
Vroeger doolde mijn geest rond zoals het hem
uitkwam. Zoals het hem begeerde. Zoals het hem
plezierde. Nu hou ik mijn gedachten volledig in
bedwang, Zoals een olifantentemmer een bronstige
olifant [in bedwang houdt].

			 Dhammapada - 326
%
Wees waakzaam. Bescherm je eigen geest. Trek
jezelf los uit het moeras, Zoals een olifant doet
wanneer hij vastzit in de modder.

			 Dhammapada - 327
%
Als je een verstandige metgezel kunt vinden, Een
medereiziger die deugdzaam is en wijs, Die alle
gevaren overwonnen heeft, Blijf dan bij hem,
gelukkig en aandachtig.

			 Dhammapada - 328
%
Als je geen verstandige metgezel kunt vinden, Een
medereiziger die deugdzaam is en wijs, Ga dan je
eigen weg. Zoals een verslagen koning zijn
veroverd koninkrijk verlaat. Of zoals een olifant
in de Matanga wildernis Zijn kudde [verlaat] !

			 Dhammapada - 329
%
Dan is het beter om alleen te leven: Een dwaas
vormt geen goed gezelschap. Leef alleen en doe
geen kwaad, Zorgeloos, als een olifant in het bos.

			 Dhammapada - 330
%
Geluk is: vrienden wanneer je hulp nodig hebt.
Geluk is: tevreden zijn met wat je hebt. Geluk is:
verdienste aan het einde van je leven. Geluk is:
het volkomen laten varen van het lijden.

			 Dhammapada - 331
%
Geluk is: moeder zijn in deze wereld. Geluk is:
vader zijn in deze wereld. Geluk is: een dakloze
asceet zijn in deze wereld. Geluk is: een Brahmaan
zijn in deze wereld.

			 Dhammapada - 332
%
Geluk is: deugdzaam zijn tot op hoge leeftijd.
Geluk is: beschikken over vast vertrouwen. Geluk
is: het verkrijgen van wijsheid. Geluk is: het
vermijden van het kwade.

			 Dhammapada - 333
%
Het verlangen van iemand die een nalatig leven
leidt Groeit als een wurgplant. Hij springt van
bestaan naar bestaan, Zoals een aap in het bos Die
naar fruit verlangt [van tak naar tak springt].

			 Dhammapada - 334
%
Wie dit ellendig begeren en verlangen In de[ze]
wereld moet doorstaan, Ziet zijn verdriet groeien,
Zoals gras in het regenseizoen.

			 Dhammapada - 335
%
Wie dit ellendig begeren en verlangen In de[ze]
wereld doorstaat, Ziet zijn verdriet wegvallen,
Zoals waterdruppels afglijden van een lotusbloem.

			 Dhammapada - 336
%
Aan allen die hier nu samen zijt, Zeg ik: ’Het
gaat jullie goed’. Graaf de wortel van verlangen
op Zoals iemand het Birana-gras opgraaft Om de
geurige Usira-wortel te verkrijgen. Laat jullie
niet door Mara verpletteren —Zoals riet, keer op
keer, Door de stroom gebroken wordt.

			 Dhammapada - 337
%
Zoals een omgehakte boom opnieuw tot groei komt,
Wanneer de wortels sterk en onbeschadigd zijn, Zo
ook zal het sluimerend verlangen, Wanneer het niet
vernietigd is, Keer op keer dezelfde ellende doen
ontstaan.

			 Dhammapada - 338
%
Gedachten die geworteld zijn in zintuiglijk
verlangen Voeren [de mens] naar verkeerde
inzichten: De stroom van de 36 rivieren, [Die de
mens] naar het aantrekkelijke drijven, is immers
sterk.

			 Dhammapada - 339
%
Deze rivieren stromen in alle richtingen. De
wurgplant [van verlangen] schiet op en verankert
zich. Wanneer je ziet dat de wurgplant uitloopt,
Moet je de wortel met wijsheid vernietigen.

			 Dhammapada - 340
%
Wanneer verlangen stroomt Ontstaat bij een levend
wezen een goed gevoel. Zij die zich hieraan
hechten en hierin geluk zoeken, [Deze mensen]
zullen geboorte en verval van zeer nabij
ondergaan.

			 Dhammapada - 341
%
Mensen die opgejaagd zijn door verlangen Spartelen
als een haas in een strik. Volledig geketend aan
hun verlangens ervaren ze lijden. Steeds weer
opnieuw en voor een lange tijd.

			 Dhammapada - 342
%
Mensen die opgejaagd zijn door verlangen,
Spartelen als een haas in een strik. Daarom moet
een monnik die naar 'uitdoving' streeft, Elk
zintuiglijk verlangen doortastend zélf uit de weg
ruimen.

			 Dhammapada - 343
%
Wie zich bevrijd had van het struikgewas [van
verlangen] En van het bos [van verlangen], Nadien
toch terugkeert naar het bos: Bekijk deze man:
Bevrijd als hij was, keert hij terug naar zijn
slavernij !

			 Dhammapada - 344
%
Ketens gemaakt van ijzer, hout of hennep Zijn niet
echt sterk, zo zeggen de Wijzen Maar sterk
verlangen naar Juwelen, zonen, en vrouwen…

			 Dhammapada - 345
%
… Dát zijn de sterke ketens, zo zeggen de Wijzen.
Ze trekken de achteloze naar beneden. Deze ketens
zijn zeer moeilijk te verbreken. Wie deze ketens
vernietigd heeft, Wie zonder verlangen is, Heeft
de zintuiglijke genoegens achter zich gelaten.

			 Dhammapada - 346
%
Wie—verblind door zintuiglijk verlangen— In de
stroom [van begeerte] valt, Is zoals een spin die
in haar eigen web verstrikt raakt. De Wijzen
echter, die het verlangen hebben doorgesneden,
Laten alle lijden achter zich.

			 Dhammapada - 347
%
Laat het verleden los. Laat de toekomst los. Laat
het heden los. Wanneer je oversteekt naar de
Andere Oever, —Met een volkomen bevrijde geest—
Zul je nooit meer tot geboorte en ouderdom komen.

			 Dhammapada - 348
%
Wie zijn gedachtenstroom niet kan stillen, En met
een sterk zintuiglijk verlangen, Énkel plezierige
dingen overpeinst, Ziet zijn verlangen steeds meer
aangroeien: Dit maakt de ketens sterker.

			 Dhammapada - 349
%
Wie zich verheugt in het stillen van zijn
gedachtenstroom. Wie op het onaangename [het
vergankelijke] mediteert. Wie altijd aandachtig
is. Hij maakt een einde aan verlangen. Hij
verbreekt Mara’s ketens.

			 Dhammapada - 350
%
Wie de Perfectie bereikt heeft. Onbevreesd is.
Zonder verlangen. Vrij van smet. Hij heeft de
pijlen van het bestaan vernietigd. Dít is zijn
laatste lichaam [vorm van bestaan].

			 Dhammapada - 351
%
Hij is zonder verlangen en zonder hechting.
Vaardig in de oorspronkelijke taal van de
geschriften. Hij verstaat de woorden, teksten, de
uitspraak en hun juiste plaats Hij beheerst hun
correcte volgorde. Men noemt hem: 'Een groot man,
met grote wijsheid, Die zijn laatste leven leidt
!’

			 Dhammapada - 352
%
Ik heb alles overwonnen. Ik weet alles. Geen enkel
verschijnsel kan me bezoedelen. Ik heb alles
achter mij gelaten. Door de vernietiging van
verlangen ben ik bevrijd. Ik ben zelf, volkomen
alleen, tot volledig begrip gekomen. Wie moet ik
als mijn leraar aanwijzen ?

			 Dhammapada - 353
%
De gift van Dhamma overtreft alle andere giften.
De smaak van Dhamma overtreft alle andere smaken.
De vreugde van Dhamma overtreft alle andere
vreugden. De vernietiging van verlangen overwint
al het lijden.

			 Dhammapada - 354
%
Rijkdom leidt tot de ondergang van de onwetende,
Maar niet [tot de ondergang van] wie de Andere
Oever zoekt. Door zijn verlangen naar rijkdom
vernietigt de onwetende Niet enkel zichzelf maar
ook de anderen.

			 Dhammapada - 355
%
Akkers worden door onkruid overwoekerd. Deze
mensheid wordt door zintuiglijk verlangen
verteerd. Daarom brengen giften aan wie geen
zintuiglijk verlangen kleeft Overvloedig vruchten
voort.

			 Dhammapada - 356
%
Akkers worden door onkruid overwoekerd. Deze
mensheid wordt door haat verteerd. Daarom brengen
giften aan wie geen kwaadwilligheid kleeft
Overvloedig vruchten voort.

			 Dhammapada - 357
%
Akkers worden door onkruid overwoekerd. Deze
mensheid wordt door onwetendheid verteerd. Daarom
brengen giften aan wie niet onwetend is
Overvloedig vruchten voort.

			 Dhammapada - 358
%
Akkers worden door onkruid overwoekerd. Deze
mensheid wordt door lust verteerd. Daarom brengen
giften aan hen die geen lust ontwikkelen
Overvloedig vruchten voort.

			 Dhammapada - 359
%
Beheersing van het oog is goed. Beheersing van het
oor is goed. Beheersing van de neus is goed.
Beheersing van de tong is goed.

			 Dhammapada - 360
%
Beheersing van het lichaam is goed. Beheersing van
de spraak is goed. Beheersing van de gedachten is
goed. Beheersing is altijd goed. De monnik die
zich beheerst, Is bevrijd van alle lijden.

			 Dhammapada - 361
%
Wie zijn handen volledig beheerst. Wie zijn voeten
volledig beheerst. Wie zijn spraak volledig
beheerst. — Wie volledig beheerst is. Wie
innerlijke vreugde kent, Standvastig, alleen, en
tevreden is: Zo iemand noemt men 'een monnik'.

			 Dhammapada - 362
%
De monnik die zijn spraak volledig beheerst. En,
niet verwaand, de heilige teksten reciteert. En zo
de Dhamma met inzicht toelicht: Zijn woorden
klinken zoet.

			 Dhammapada - 363
%
De monnik die de Dhamma als zijn verblijfplaats
beschouwt. Vreugde schept in de Dhamma. De Dhamma
bestudeert. Zich de Dhamma voor de geest haalt:
Zulke monnik zal de ware Dhamma nooit afvallen.

			 Dhammapada - 364
%
Men moet niet minachten wat men zelf ontvangen
heeft. Evenmin moet men de anderen benijden. Een
monnik die anderen benijdt, Bereikt geen
concentratie.

			 Dhammapada - 365
%
De goden prijzen de monnik, Die een puur en actief
leven leidt. En die niet minacht wat hij ontvangt,
Ook al is dit weinig.

			 Dhammapada - 366
%
Wie totaal onthecht is aan naam en vorm [nama-
rupa], En niet treurt, Over wat in werkelijkheid
niet bestaat, Wordt 'een monnik' genoemd !

			 Dhammapada - 367
%
Een monnik die in liefdevolle vriendelijkheid
verwijlt, En zijn vertrouwen stelt in de Dhamma,
Zal het stillen van al het gevormde bereiken: De
staat van innerlijke vrede.

			 Dhammapada - 368
%
Loos deze boot, Monnik ! Eenmaal geleegd, zal hij
sneller varen. Met passie en haat vernietigd, Zul
je nibbana bereiken.

			 Dhammapada - 369
%
Verbreek vijf ketens [de lagere ketens]. Geef vijf
ketens op [de hogere ketens]. En vooral: beoefen
er verder vijf [de vijf deugden]. Van de monnik
die de vijf gehechtheden overwonnen heeft, Zegt
men dat hij 'de stroom overgestoken' is !

			 Dhammapada - 370
%
Mediteer, Monnik ! Wees niet achteloos. Laat je
gedachten niet afdwalen naar zintuiglijk genot.
Slik in je achteloosheid geen roodgloeiende
metalen bal in. Om dan, inwendig verbrand, uit te
roepen: 'Dit doet pijn !'

			 Dhammapada - 371
%
Er is geen concentratie [jhana] voor wie geen
inzicht [panna] heeft. Er is geen inzicht [panna]
zonder concentratie [jhana]. Wie zowel
concentratie als inzicht bezit, Nadert nibbana.

			 Dhammapada - 372
%
Een monnik, kalm van geest, Met een juist inzicht
in de Dhamma, Die naar een eenzame plaats is
gegaan, Ervaart bovenmenselijke vreugde.

			 Dhammapada - 373
%
Telkens wanneer men—met juiste aandacht— Het
ontstaan en het vergaan ziet van de khandhas
Ervaart men vreugde en geluk. [Wie dit ervaart]
ként het Doodloze.

			 Dhammapada - 374
%
In deze wereld moet een wijze monnik Hiermee
starten: Waakzaamheid over de zintuigen.
Tevredenheid en volkomen beheersing,
Overeenkomstig de Patimokkha, Omgang met deugdzame
vrienden Die een zuiver leven leiden en niet lui
zijn.

			 Dhammapada - 375
%
Hij moet goed en vriendelijk zijn En zich heilzaam
gedragen. Dan zal hij, vervuld van geluk, Een
einde maken aan zijn lijden.

			 Dhammapada - 376
%
Monniken, laat je hartstocht en haat los, Zoals de
jasmijn Haar verwelkte bloemen Laat vallen.

			 Dhammapada - 377
%
Vredig in lichaam. Vredig in spraak. De monnik die
vredig is en goed geconcentreerd, Die de wereldse
verleidingen heeft uitgebraakt, Wordt 'gestild'
genoemd !

			 Dhammapada - 378
%
Stimuleer jezelf. Onderzoek het zelf in jezelf. De
monnik die zichzelf bewaakt En aandachtig is, Zal
gelukkig leven.

			 Dhammapada - 379
%
Werkelijk, ieder is zijn eigen beschermheer. Ieder
is meester over zijn eigen toekomst. Beheers
daarom volkomen jezelf, Zoals een koopman een goed
getraind paard ment.

			 Dhammapada - 380
%
De monnik die volkomen gelukkig is, En zijn
vertrouwen compleet stelt in de Leer van de
Boeddha, Zal het geluk bereiken Dat het stillen
van alle geconditioneerde dingen Met zich brengt:
de staat van vrede [nibbana].

			 Dhammapada - 381
%
Zelfs een niet volleerde monnik Die zich inspant
om de Leer van de Boeddha te beoefenen, Verlicht
helder deze wereld. Zoals de maan die vanachter de
wolken verschijnt.

			 Dhammapada - 382
%
Span je in en verbreek de stroom [van begeerte].
Verdrijf de zintuiglijke verlangens, brahmaan !
Wanneer je het uiteenvallen van alle
geconditioneerde dingen begrijpt, Dan zal je het
ongemanifesteerde kennen.

			 Dhammapada - 383
%
Wanneer een brahmaan door concentratie en inzicht
De andere oever bereikt, Dan verbreekt die wijze
man Al zijn ketens.

			 Dhammapada - 384
%
Wie zonder angst is en ongehecht [aan deze
wereld]. Voor wie noch deze oever, noch de andere
oever bestaat. Voor wie beide oevers niet bestaan:
Zo iemand noem ik 'een Brahmaan'.

			 Dhammapada - 385
%
Wie, gezeten in meditatie, Vrij van smet, Vrij van
bezoedeling, Gedaan heeft wat gedaan moest worden.
Wie het hoogste doel heeft bereikt: Zo iemand noem
ik 'een Brahmaan'.

			 Dhammapada - 386
%
De zon straalt overdag. De maan schijnt ’s nachts.
De krijger pronkt in zijn wapenuitrusting. De
brahmaan onderscheidt zich wanneer hij mediteert.
Maar de Boeddha straalt met pracht en praal Dag en
nacht.

			 Dhammapada - 387
%
Omdat hij het kwade uitbant, Noemt men hem 'een
Brahmaan !' Omdat hij vredig leeft, Noemt men hem
'een asceet !' Omdat hij zijn onzuiverheden heeft
uitgedreven Wordt hij 'een thuisloze' genoemd !

			 Dhammapada - 388
%
Men moet een brahmaan niet aanvallen. En een
brahmaan moet niet boos worden op wie hem aanvalt.
Wie een brahmaan slaat moet zich schamen. Maar de
brahmaan die zich hierover boos maakt, des te
meer.

			 Dhammapada - 389
%
Voor een brahmaan is er niets beter Dan zijn
gedachten weg te houden van de dingen waarvan hij
houdt. Telkens wanneer hij niet toegeeft Aan de
gedachte om anderen kwaad te doen, Wordt het
lijden meer en meer gestild.

			 Dhammapada - 390
%
Wie geen slechte daden begaat Met het lichaam, Met
woorden, En met gedachten. Wie zich volkomen
beheerst in deze drie domeinen, Hem noem ik 'een
Brahmaan'.

			 Dhammapada - 391
%
[De persoon] Door wie men de Dhamma heeft leren
kennen, Zoals onderwezen door de Volledig
Ontwaakte, Dient men respectvol eer te betuigen,
[Op dezelfde manier] als een [orthodoxe] brahmaan
Het offervuur vereert.

			 Dhammapada - 392
%
Noch door samengeklit haar, Noch door afstamming,
Noch door geboorte [kaste] wordt men brahmaan.
Zuiver is hij in wie waarheid en Dhamma is. Dát is
'een Brahmaan'.

			 Dhammapada - 393
%
'Domoor !' Wat is het nut van samengeklit haar ?
Wat is het nut van een gewaad gemaakt uit
antilopenhuid ? Binnenin ben je ondoordringbaar
als de jungle [vol bezoedeling]. Je maakt
uitsluitend jouw buitenkant toonbaar.

			 Dhammapada - 394
%
Een man, gekleed in lompen, Mager—het hele lichaam
met dikke aders overdekt, Die in afzondering in
het bos leeft en daar mediteert: Dát noem ik 'een
Brahmaan'.

			 Dhammapada - 395
%
❜Ik noem niet iemand een brahmaan, Die geboren
[kaste] is uit de schoot van een [brahmaanse]
moeder. Wie nog iets bezit [i.c. hooghartigheid,
arrogantie], Is slechts een praatjesmaker
['bhovadin']. Maar wie niets meer bezit, en zich
nergens aan hecht: Dát noem ik 'een Brahmaan'.

			 Dhammapada - 396
%
Wie alle ketens doorbroken heeft, En hier helemaal
niet trots op is. Wie alle gehechtheid overwonnen
heeft en alles losgelaten: Dát noem ik 'een
Brahmaan'.

			 Dhammapada - 397
%
Wie de riem [van kwaadwilligheid]; De teugel [van
begeerte]; Het tuig [van latente neigingen]; Het
hoofdstel [van verkeerde opvattingen] doorgesneden
heeft. De dissel [de obstakels] verwijderd heeft,
En ontwaakt is: Dát noem ik 'een Brahmaan'.

			 Dhammapada - 398
%
Wie beledigingen, slagen en gevangenneming
Verdraagt zonder boos te worden. Wiens geduld zijn
grootste kracht is: Dát noem ik 'een Brahmaan'.

			 Dhammapada - 399
%
Wie zonder boosheid is; Wie devoot en deugdzaam
is; Niet arrogant en beheerst; Zijn laatste
lichaam draagt: Dát noem ik 'een Brahmaan'.

			 Dhammapada - 400
%
Als water op een lotusblad, Als een mosterdzaadje
op de punt van een pijl, Wie zich niet bevuilt aan
zintuiglijk genot: Dát noem ik 'een Brahmaan'.

			 Dhammapada - 401
%
Wie hier [in deze wereld], Het lijden volkomen
begrijpt En hieraan een einde maakt Door de
vernietiging van het zelf. Wie de last heeft
neergelegd en alles losgelaten: Dát noem ik 'een
Brahmaan'.

			 Dhammapada - 402
%
Wie begiftigd is met diep inzicht en wijs is; Wie
wéét wat het pad is en wat niet het pad is, Heeft
het hoogste [spiritueel] doel bereikt: Dát noem ik
'een Brahmaan'.

			 Dhammapada - 403
%
Wie niet omgaat met leken of thuislozen Of met
beide. Wie thuisloos rondtrekt. Wie weinig
behoeften heeft: Dát noem ik 'een Brahmaan'.

			 Dhammapada - 404
%
Wie geen geweld gebruikt tegen levende wezens.
Noch tegen de angstigen. Noch tegen de sterken.
Wie niet doodt, Noch anderen daartoe aanzet. Dát
noem ik 'een Brahmaan'.

			 Dhammapada - 405
%
Wie verdraagzaam is onder de onverdraagzamen.
Vredig onder de geweldenaars. Onthecht onder zij
die hechten. Dát noem ik 'een Brahmaan'.

			 Dhammapada - 406
%
Wie hartstocht, haat, trots, En huichelarij
loslaat, Zoals een mosterdzaadje Van een pijlpunt
[valt]: Dát noem ik 'een Brahmaan'.

			 Dhammapada - 407
%
Wie vriendelijke, ware en leerzame Woorden zegt
die niemand kwetsen: Dát noem ik 'een Brahmaan'.

			 Dhammapada - 408
%
Wie hier in deze wereld Niets neemt wat niet
gegeven is— Hetzij lang of kort. Hetzij groot of
klein. Hetzij mooi of lelijk: Dát noem ik 'een
Brahmaan'.

			 Dhammapada - 409
%
Wie zonder verlangen is —In deze wereld of in de
volgende. Wie thuisloos is en volkomen onthecht:
Dát noem ik 'een Brahmaan'.

			 Dhammapada - 410
%
Wie vrij is van gehechtheid. En—door inzicht—vrij
van twijfel. Wie gevestigd is in het Doodloze: Dát
noem ik 'een Brahmaan'.

			 Dhammapada - 411
%
Wie [in deze wereld] alle gehechtheid overwonnen
heeft —Zowel voor verdienstelijke als voor slechte
daden Als voor beide— Wie zonder verdriet is, vrij
van smet, en zuiver: Dát noem ik 'een Brahmaan'.

			 Dhammapada - 412
%
Wie is als de maan: —Vlekkeloos, zuiver, klaar en
onverstoorbaar. In wie vreugde over bestaan
Volkomen vernietigd is: Dát noem ik 'een
Brahmaan'.

			 Dhammapada - 413
%
Wie voorbij deze moeilijke weg [zonder exit] is
gegaan. —Wie aan onwetendheid voorbij is gegaan.
Wie is overgestoken—naar de Andere Oever is
gegaan. Als yogi, vrij van verlangen en vrij van
twijfel, Zonder hechting, bevrijd: Dát noem ik
'een Brahmaan'.

			 Dhammapada - 414
%
Wie hier [in deze wereld] zintuiglijk genot heeft
losgelaten En thuisloos rondzwerft. Wie het
ontstaan [het 'worden’] van zintuiglijk genot
vernietigd heeft: Dát noem ik 'een Brahmaan'.

			 Dhammapada - 415
%
Wie hier [in deze wereld] verlangen heeft
losgelaten, En thuisloos rondzwerft. Wie het
ontstaan [het 'worden’] van verlangen vernietigd
heeft: Dát noem ik 'een Brahmaan'.

			 Dhammapada - 416
%
Wie alle menselijke bindingen heeft losgelaten.
Wie ontsnapt is aan goddelijke bindingen. Wie zich
vrijgemaakt heeft van alle bindingen: Dát noem ik
'een Brahmaan'.

			 Dhammapada - 417
%
Wie genoegen en aversie heeft losgelaten. Wie koel
geworden is, Vrij van hechting. Een held die de
hele wereld veroverd heeft: Dát noem ik 'een
Brahmaan'.

			 Dhammapada - 418
%
Wie het vergaan en ontstaan van levende wezens
Compleet begrijpt. Wie onthecht is. Gelukkig is.
Ontwaakt is: Dát noem ik 'een Brahmaan'.

			 Dhammapada - 419
%
Wiens bestemming niet bekend is Bij devas,
halfgoden, en mensen; Wiens mentale bezoedelingen
vernietigd zijn En een arahant is: Dát noem ik
'een Brahmaan'.

			 Dhammapada - 420
%
Voor wie er niets bestaat: Niet in het verleden,
noch in het heden, noch in de toekomst. Wie aan
niets gehecht is, wie niets bezit: Dát noem ik
'een Brahmaan'.

			 Dhammapada - 421
%
Wie sterk is [als een stier]. Edel. Een held. Een
groot Ziener. Een overwinnaar. Vrij van verlangen.
Met volkomen inzicht in de Dhamma. Ontwaakt. Dát
noem ik 'een Brahmaan'.

			 Dhammapada - 422
%
Wie zijn vorige levens begrijpt, Wie hemel en hel
ziet, En zo het einde van geboorte bereikt heeft.
Wie volkomen inzicht heeft verworven, Is een Wijze
die alles heeft volbracht wat volbracht moet
worden: Dát noem ik 'een Brahmaan'.

			 Dhammapada - 423
%
